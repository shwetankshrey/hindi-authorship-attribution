<html><body style="background-image:url('http://www.hindisamay.com/images/hindisamay.jpg');"> <div><br/><p style=" text-indent : 0px ">
	अबतक नागरी और उर्दूं भाषामैं अनेक तरहकी अच्&zwj;छी, अच्&zwj;छी पुस्&zwj;तकें तैयार हो चुकी हैं, परन्&zwj;तु मेरे जान इसरीतिसे कोई नहीं लिखी गई. इसलिये अपनी भाषामैं यह नई चालकी पुस्तक होगी, परन्&zwj;तु नई चाल होनेंसै ही कोई चीज अच्&zwj;छी नहीं हो सक्&zwj;ती बल्कि साधारण रीतिसें तो नई चालमैं तरह, तरहकी भूलहोनेंकी सम्भावना रहती है और मुझको अपनी मन्द बुद्धिसै और भी अधिक भूल होनेंका भरोसा है इसलिये मैं अपनी अनेक तरहकी भूलोंसै क्षमा मिलनेंका आधार केवल सज्&zwj;जनोंकी कृपा दृष्टि पर रखता हूँ.</p>
<p>
	यह सच है कि नई चाल की चीज देखनेंको सबका जी ललचाता है परन्&zwj;तु पुरानी रीतिके मनमैं समाये रहनें और नई रीतिको मन लगाकर समझनेंमें थोड़ी मेहनत होनेंसै पहले पहल पढ़नेंवाले का जी कुछ उलझनें लगता है और मन उछट जाता है इस्&zwj;सै उसका हाल समझमैं आनेंके लिये मैं अपनी तरफ़से कुछ खुलासा किया चाहता हूँ:--</p>
<p>
	पहलै तो पढ़नेंवाले इस पुस्तकमैं सौदागर की दुकानका हाल पढ़तेही चकरावेंगे क्&zwj;योंकि अपनी भाषामैं अबतक बार्तारूपी जो पुस्तकें लिखी गई हैं उन्&zwj;मैं अक्&zwj;सर नायक, नायका वगैरैका हाल ठेटसै सिलसिलेवार (यथाक्रम) लिखा गया है &quot;जैसे कोई राजा, बादशाह, सेठ, साहूकारका लड़का था उसके मनमैं इस बातसै यह रुचि हुई और उस्का यह परिणाम निकला&quot; ऐसा सिलसिला कुछ भी नहीं मालूम होता &quot;लाला मदनमोहन एक अङ्गरेजी सौदागर की दुकानमैं अस्&zwj;बाब देख रहें हैं लाला ब्रजकिशोर मुन्शीचुन्&zwj;नीलाल और मास्&zwj;टरशिम्भूदयाल उनके साथ है&quot; इन्&zwj;मैं मदनमोहन कौन, ब्रजकिशोर कौन, चुन्&zwj;नीलाल कौन और शिम्&zwj;भूदयाल कौन है ? उन्का स्वभाव कैसा है ? परस्पर सम्बन्ध कैसा है ? हरेककी हालत क्या है ? यहां इस्&zwj;समय किस लिए इकट्ठे हुए हैं ? यह बातें पहलैसै कुछ भी नहीं जताई गईं ! हां पढ़नें वाले धैर्यसै सब पुस्&zwj;तक पढ़ लेंगे तो अपनें, अपनें मौकेपर सब भेद खुलता चला जायगा और आदिसै अन्त तक सब मेल मिल जायगा परन्तु जो साहब इतना धैर्य न रक्&zwj;खेंगे वह इस्&zwj;का मतलब भी नहीं समझ सकेंगे.</p>
<p>
	अलबत्ता किसी नाटकमैं यहरीति पहलैसै पाई जाती है परन्तु उस्&zwj;की इस्&zwj;की लिखनेंकी रीति जुदी, जुदी है. नाटकोंमैं जिस्का बचन होता है उस्का नाम आदिमैं लिख देते हैं और वह पैरेग्राफ<a href="http://hindisamay.com/upanyas/pariksha_guru.htm#_ftn1" name="_ftnref1" title="">[1]</a> उस्&zwj;का बचन समझा जाता है परन्तु इस्&zwj;मैं ऐसा नहीं होता. इस्&zwj;मैं ऐसा &quot; &quot; चिह्र (अर्थात् इन्वरटेडकोमा या कुटेशन) के भीतर कहनेंवालेका बचन लिखा जाता है और कहनेंवाले का नाम बचनके बीचमैं या अन्त में जहां पुस्&zwj;तक रचनें वालेको जगह मिल्ती है; वह लिख देता है अथवा नाम लिखे बिना पढ़नेंवालेको कहनेंवालेका बचन मालूम हो सके तो नहीं भी लिखता. एक आदमी का बचन बहुत करके एक पैरेग्राफमैं पूरा होता है परन्तु कहीं, कहीं किसी, किसी के बचनमैं और और विषय आ जाते हैं तो ऐसे &quot;चिह्र (इन्&zwj;वरटेडकोमा) मैं पहला बचन पूरा किये बिना दूसरे पेरेग्राफके आदिसै ऐसे &quot;चिह्र लगाकर उसीका बचन जारी रक्&zwj;खा जाता है. और बचन के बीचमैं दूसरे का बचन आजाता है तो वहां उस बचनको अलग दिखानेंके लिये उस्&zwj;पर भी अक्&zwj;सर इन्वरटेडकोमा लगा दिये जाते हैं परन्&zwj;तु जो बचन ऐसे &quot; &quot; चिन्&zwj;होंके भीतर नहीं होते वह पुस्&zwj;तक रचनें वालेकी तरफ़सै होते हैं.</p>
<p>
	और चिन्होंमैं ऐसा, (कोमा) किंचित् बिश्राम, ऐसा; (सिमीकोलन) अथवा: (कोलन) अर्धबिश्राम, ऐसा. (फुलिस्&zwj;टोप) पूर्णबिश्राम, ऐसा ? (इन्ट्रोगेशन) प्रश्&zwj;नकी जगह, ऐसा ! (एक्सक्&zwj;लेमेशन) आश्&zwj;चर्य अथवा सम्बोधन वगैरैके जो शब्&zwj;द जोर देकर बोलनें चा&zwj;हियें उन्के आगे ऐसा - चिह्र बात अधूरी छोड़नें के समय लगाया जाता है और ऐसे ( ) चिह्रों (पेरेनथिसेस) के भीतर पहले पदका खुलासा अर्थ या चल्&zwj;ते प्रसंगमैं कोई दूतरफी अथवा विशेष बात जतानी होती है वह लिख देते हैं.</p>
<p>
	इस पुस्तकमैं दिल्&zwj;लीके एक कल्पित (फर्जी) रईसका चित्र उतारा गया है और उस्&zwj;को जैसेका तैसा (अर्थात् स्&zwj;वाभाविक) दिखानेंके लिये संस्&zwj;कृत अथवा फारसी अरबीके कठिन कठिन, शब्&zwj;दोंकी बनाई हुई भाषा के बदले दिल्&zwj;लीके रहनेंवालोंकी साधारण बोलचालपर ज्&zwj;यादा:दृष्टि रक्&zwj;खी गई हैं. अलबत्ता जहां कुछ विद्याबिषय आगया है वहां विवश होकर कुछ, कुछ शब्&zwj;द संस्&zwj;कृ&zwj;त आदिके लेनें पड़े हैं परन्&zwj;तु जिनको ऐसी बातों के समझनेंमैं कुछ झमेला मालूम हो उन्&zwj;की सुगमताके लिये ऐसे प्रकरणोंपर ऐसा + चिह्र लगा दिया गया है जिस्&zwj;सै उन प्रकरणोंको छोड़कर हरेक मनुष्य सिलसिले वार वृत्तान्त पढ़ सक्ता है.</p>
<p>
	इस पुस्&zwj;तकमैं संस्&zwj;कृत, फारसी, अङ्गरेजीकी कविताका तर्जुमा अपनी भाषा के छन्दों में हुआ है परन्तु छन्दोंके नियम और दूसरे देशोंका चाल चलन जुदा होनेंकी कठिनाईसै पूरा तर्जुमा करनेंके बदले कहीं, कहीं भावार्थ ले लिया गया है.</p>
<p>
	अब तक पुस्तकके गुणदोषों पर विशेष बिचार करनेंका काम बुद्धिमानोंकी बुद्धिपर छोड़कर मैं केवल इतनी बात निवेदन किया चाहता हूँ कि कृपाकरके कोई महाशय पूरी पुस्&zwj;तक बांचे बिना अपना बिचार प्रगट करनेंकी जल्&zwj;दी न करैं और जो सज्&zwj;जन इस विषयमैं अपना बिचार प्रगट करैं वह कृपाकरके उस्&zwj;की एक नकल मेरे पासभी भेजदें (यदी कोई अखबारवाला उस अंककी कीमत चाहेगा तो वह तत्&zwj;काल उस्&zwj;के पास भेज दी जायगी) जो सज्&zwj;जन तरफ़दारी (पक्षपांत) छोड़कर इस बिषयमैं स्&zwj;वतन्त्रतासै अपनाबिचार प्रगट करैंगे मैं उन्&zwj;का बहुत उपकार मानूँगा.</p>
<p>
	इस पुस्&zwj;तकके रचनेंमैं मुझको महाभारतादि संस्&zwj;कृत, गुलिस्तां वगैरे फ़ारसी, स्&zwj;पेक्&zwj;टेटर, लार्ड बेकन, गोल्&zwj;ड स्मिथ, विलियम कूपर आदिके पुरानें लेखों और स्त्रीबोध आदिके बर्तमान रिसालोंसै बड़ी सहायता मिली है इसलिये इन् सबका मैं बहुत उपकार माना हूँ और दीनदयालु परमेश्वरकी निर्हैतुक कृपाका सच्&zwj;चे मनसै अमित उपकार मानकर यह लेख समाप्&zwj;त करता हूँ,</p>
<p>
	२५-११-१८८४ सज्&zwj;जनोंका कृपाभिलाषी</p>
<p>
	श्रीनिवासदास, दिल्&zwj;ली.</p>
<p>
	&nbsp;</p>
<p>
	<strong><em>परीक्षा-गुरु</em></strong></p>
<p>
	<strong>-----&times;-----</strong></p>
<p>
	<strong>प्रकरण-१</strong></p>
<p>
	<strong>-----&times;-----</strong></p>
<p>
	<em>सौदागरकी दुकान</em></p>
<p>
	<strong>चतुर मनुष्&zwj;य को जितनें खर्च मैं अच्&zwj;छी प्रति</strong> <strong>ष्ठा</strong> <strong>अ</strong> <strong>थवा धन मिल सक्ता है</strong></p>
<p>
	<strong>मूर्ख को उस्&zwj;सै अधिक खर्चनें पर भी कुछ नहीं मिलता.</strong></p>
<p>
	लार्ड चेस्&zwj;टरफील्&zwj;ड.</p>
<p>
	लाला मदनमोहन एक अंग्रेजी सौदागर की दुकानमैं नई, नई फाशन का अंग्रेजी अस्&zwj;बाब देख रहे हैं. लाला ब्रजकिशोर, मुन्शी चुन्&zwj;नीलाल और मास्&zwj;टर शिंभूदयाल उन्&zwj;के साथ हैं.</p>
<p>
	&quot;मिस्&zwj;टर ब्राइट ! यह बड़ी काच की जोड़ी हमको पसंद है. इस्&zwj;की क़ीमत क्&zwj;या है ?&quot; लाला मदनमोहन नें सौदागर सै पूछा.</p>
<p>
	&quot;इस साथकी जोड़ी अभी तीन हजार रुपे मैं हमनें एक हिन्दुस्थानी रईस को दी है लेकिन आप हमारे दोस्&zwj;त हैं आपको हम चारसौ रुपे कम कर दैंगे.&quot;</p>
<p>
	&quot;निस्&zwj;सन्&zwj;देह ये काच आपके कमरेके लायक है इन्के लगनें सै उस्&zwj;की शोभा दुगुनी हो जायगी.&quot; शिंभूदयाल बोले.</p>
<p>
	&quot;आहा ! मैं तो इन्&zwj;के चोखटोंकी कारीगरी देखकर चकित हूँ ! ऐसे अच्&zwj;छे फूल पत्ते बनाये हैं कि सच्&zwj;चे बेल बूटों को मात करते हैं. जी चाहता है कि कारीगर के हाथ चूम लूं&quot; मुन्शी चुन्&zwj;नीलालनें कहा.</p>
<p>
	&quot;इन्&zwj;के बिना आपका इस्&zwj;समय कौन्सा काम अटक रहा है ?&quot; लाला ब्रजकिशोर कहनें लगे &quot;खेल तमाशेकी चीजों सै भोलेभाले आदमियों का जी ललचाता है. वह सौदागर की सब दुकान को अपनें घर लेजाया चाहते हैं परन्तु बुद्धिमान अपनी ज़रुरी चीजोंके सिवाय किसी पर दिल नहीं दौड़ाते&quot; लाला ब्रजकिशोर बोले.</p>
<p>
	&quot;ज़रुरत भी तो अपनी, अपनी रुचि के समान अलग, अलग होती है&quot; मुन्शी चुन्&zwj;नीलालनें कहा.</p>
<p>
	&quot;और जब दरिद्रियों की तरह धनवान भी अपनी रुचि के समान काम न कर सकैं तो फ़िर धनी और दरिद्रियों मैं अन्&zwj;तर ही क्&zwj;या रहा ?&quot; मास्टर शिंभूदयालनें पूछा.</p>
<p>
	&quot;नामुनासिब काम करके कोई नुक्&zwj;सानसै नहीं बच सक्&zwj;ता.&quot;</p>
<p>
	<strong>&quot;</strong> <strong>धनी दरिद्री सकल जन हैं जग के आधीन ।</strong></p>
<p>
	<strong>चाहत धनी विशेष कछु तासों ते अति दीन ।।</strong> <strong>&quot;</strong></p>
<p>
	लाला ब्रजकिशोर कहनें लगे, &quot;मुनासिब रीति सै थोड़े खर्च मैं सब तरहका सुख मिल सक्ता है परन्तु इन्तज़ाम और कामके सिल्सिले बिना बड़ीसै बड़ी दौलत भी ज़रूरी खर्चों को पूरी नहीं हो सक्ती. जब थोथी बातों मैं बहुतसा रुपया खर्च हो जाता है तो ज़रूरी काम के लिये पीछेसै ज़रूर तकलीफ उठानी पड़ती है.&quot;</p>
<p>
	&quot;चित्त की प्रसन्नता के लिये मनुष्य सब काम करते हैं फ़िर जिन के देखनेंसै चित्त प्रसन्न हो उन्का खरीदना थोथी बातोंमैं कैसे समझा जाय ?&quot; मुन्शी चुन्नीलालनें कहा.</p>
<p>
	&quot;चित्त प्रसन्&zwj;न रखनें की यही रीति नहीं है. चित्&zwj;त तो उचित व्&zwj;यवहारसै प्रसन्&zwj;न रहता है&quot; लाला ब्रजकिशोरनें जवाब दिया.</p>
<p>
	&quot;परन्&zwj;तु निरी फिलासफीकी बातोंसै भी तो दुनियादारीका काम नहीं चल सक्&zwj;ता&quot; लाला मदनमोहननें दुनियादार बन कर कहा.</p>
<p>
	&quot;बलायत की सब उन्&zwj;नति का मूल लार्ड बेकन की यह नीति है कि &#39;केवल बिचार ही बिचार मैं मकड़ी के जाले न बनाओ आप परीक्षा करके हरेक पदार्थ का स्&zwj;वभाव जानों&#39; मिस्&zwj;टर ब्राइट नें कहा.</p>
<p>
	&quot;क्&zwj;यौं साहब ! ये काच कहां के बनें हुए हैं ?&quot; मुन्शी चुन्&zwj;नीलालनें सौदागरसै पूछा.</p>
<p>
	&quot;फ्रान्स के सिवाय ऐसी सुडोल चीज कहीं नहीं बन सक्&zwj;ती. जबसै ये काच यहां आए हैं हर वक्&zwj;त देखनेंवालों की भीड़ लगी रहती है और कई कारीगर तो इन्&zwj;का नक्&zwj;शा भी खींच लेगये हैं&quot;</p>
<p>
	&quot;अच्&zwj;छा जी ! इन्की कीमत हमारे हिसाब मैं लिखो और ये हमारे यहां भेज दो&quot;</p>
<p>
	&quot;मैंनें एक हिन्&zwj;दुस्थानी सौदागर की दुकान मैं इसी मेल के काच देखे हैं. उन्&zwj;के चोखटों मैं निस्&zwj;सन्&zwj;देह ऐसी कारीगरी नहीं है परन्तु कीमत मैं यह इन्&zwj;सै बहुत ही सस्&zwj;ते हैं&quot; लाला ब्रजकिशोर बोले.</p>
<p>
	&quot;मैं तो अच्&zwj;छी चीज़ का गाहक़ हूँ. चीज़ पसंद आये पीछे मुझको कीमत की कुछ परवा नहीं रहती.&quot;</p>
<p>
	&quot;अंग्रेजों की भी यही चाल है&quot; मास्&zwj;टर शिंभूदयाल नें कहा.</p>
<p>
	&quot;परन्तु सब बातों मैं अंग्रेजों की नकल करनी क्&zwj;या ज़रूर है ?&quot; लाला ब्रजकिशोरनें जवाब दिया.</p>
<p>
	&quot;देखिये ! जबसै लाला साहब यह अमीरी चाल रखनें लगे हैं लोगों मैं इन्&zwj;की इज्&zwj;ज़त कितनी बढ़ती जाती है !&quot; मास्&zwj;टर शिंभूदयालनें कहा.</p>
<p>
	&quot;सर सामानसै सच्&zwj;ची इज्&zwj;ज़त नहीं मिल सक्&zwj;ती. सच्&zwj;ची इज्&zwj;ज़त तो सच्&zwj;ची लियाकतसै मिलती है&quot; लाला ब्रजकिशोर कहनें लगे &quot;और जब कोई मनुष्&zwj;य बुद्धि के विपरीत इस रीतिसै इज्&zwj;ज़त चाहता है तो उस्&zwj;का परिणाम बड़ा ही भयंकर होता है.&quot;</p>
<p>
	&quot;साहब ! इतनी बात तो मैं हिम्&zwj;मतसे कहता हूँ कि जो इस साथ की जोड़ी शहर में दूसरी जगह निकल आवेगी तो मैं ये काच मुफ्त नज़र करूँगा&quot; मिस्&zwj;टर ब्राइटनें जोर देकर कहा.</p>
<p>
	&quot;कदाचित इस साथकी जोड़ी दिल्&zwj;ली भरमैं न होगी परन्तु कीमतकी कम्&zwj;ती बढ़ती भी तो चीजकी हैसियत के बमूजिब होनी चाहिये&quot; लाला ब्रजकिशोरनें जवाब दिया.</p>
<p>
	&quot;जिस तरह मोतियोंके हिसाब मैं किसी दानेंकी तोल ज़रा ज्&zwj;याद: होनेंसै चौ बहुत ज्&zwj;याद: बढ़ जाती है इसी तरह इन शीशोंकी कीमतका भी हाल है. मुझको लाला साहबसै ज्&zwj;याद: नफ़ा लेना मंजूर न था इस वास्&zwj;तै मैंनें पहले ही असली कीमत मैं चार सौ रूपे कम कर दिये इसपर भी आपको कुछ संदेह हो तो आप तीसरे पहर मास्&zwj;टर साहब को यहां भेज दें. मैं बीजक दिखला कर इन्&zwj;सै कीमत ठैरा लूंगा.&quot;</p>
<p>
	&quot;अच्&zwj;छा ! मास्&zwj;टर शिंभूदयाल मदरसेसै लोटती बार आपके पास आयेँगे पर ये काच हमसै पूछे बिना आप और किसीको न दैं&quot; लाला मदनमोहननें कहा.</p>
<p>
	इस बातसै सब अपनें-अपनें जीमें राजी हुए, ब्रजकिशोर नें इतना अवकाश बहुत समझा, मदनमोहनके मनमैं हाथसे चीज निकल जानेंका खटका न रहा, चुन्&zwj;नीलाल और शिंभूदयालका अपनें कमीशन सही करनें का समय हाथ आया और मिस्&zwj;टर ब्राइटको लाला मदनमोहन की असली हालत जान्&zwj;नेंके लिये फुरसत मिली.</p>
<p>
	&quot;बहुत अच्&zwj;छा&quot; मिस्&zwj;टर ब्राइटनें जवाब दिया &quot;लेकिन आपको फुरसत हो तो आप एक बार यहां फ़िर भी तशरीफ लायं. हालमैं नई-नई तरहकी बहुतसी चीज़ैं वलायतसै ऐसी उम्&zwj;दा आई हैं जिन्&zwj;को देखकर आप बहुत खुश होंगे परन्तु अभी वह खोली नहीं गईं हैं और इस्&zwj;समय मुझको रुपेकी कुछ ज़रूरत है. इन चीज़ोंकी कीमतके बिलका रुपया देना है. आप मेहरबानी करके अपनें हिसाब मैंसै थोड़ा रुपया मुझको इस्समय भेज दें तो बड़ी इनायत हो.&quot;</p>
<p>
	इस बचनमैं मिस्&zwj;टर ब्राइट अपनें अस्वाबकी खरीदारीके लिये लाला मदनमोहन को ललचाता है परन्तु अपनें रुपेके वास्&zwj;तै मीठा तकाज़ा भी करता है. चुन्&zwj;नीलाल और शिंभूदयालके कारण उस्&zwj;को मदनमोहन के लेन-देनमें बहुत कम फायदा हुआ परन्तु उसके पचास हजार रुपे इस समय मदनमोहनकी तरफ़ बाकी हैं और शहरमैं मदनमोहनकी बाबत तरह, तरहकी चर्चा फैल रही हैं बहुत लोग मदनमोहन को फ़िजूल खर्च, दिवालिया बताते हैं और हकीकत मैं मदनमोहन का खर्च दिन पर दिन बढ़ता जाता है. इस्&zwj;सै मिस्टर ब्राइट को अपनी रकम का खटका है इसीलिये उस्&zwj;नें इन काचों का सौदा इस्&zwj;समय अटकाया है और तीसरे पहर मास्&zwj;टर शिंभूदयाल को अपनें पास बुलाया है.</p>
<p>
	&quot;रुपया ! ऐसी जल्&zwj;दी !&quot; लाला ब्रजकिशोरनें मिस्&zwj;टर ब्राइट को वहम मैं डालनें के लिये आश्&zwj;चर्यसै इतनी बात कहक़र मनमैं कहा &quot;हाय ! इन् कारीगरी की निरर्थक चीजोंके बदले हिंदुस्थानी अपनी दौलत वृथा खोये देते हैं&quot;</p>
<p>
	&quot;सच है पहले आप अपना हिसाब तैयार करायँ, उस्&zwj;को देखकर अंदाजसै रुपे भेजे जायंगे&quot; मुन्शी चुन्&zwj;नीलालनें बात बनाकर कहा.</p>
<p>
	&quot;और बहुत जल्दी हो तो बिल करके काम चला लीजिये, जब तक कागज के घोड़े दौड़ते हैं रुपे की क्&zwj;या कमी है ?&quot; ब्रजकिशोर बीच मैं बोल उठे.</p>
<p>
	&quot;अच्&zwj;छा ! मैं हिसाब अभी उतरवाकर भेजता हूँ मुझको इस्समय रुपे की बहुत ज़रूरत है&quot; मिस्&zwj;टर ब्राइटनें कहा.</p>
<p>
	&quot;आपनें साढ़े नौ बजे मिस्&zwj;टर रसल को मुलाकातके लिये बुलयाहै. इस वास्&zwj;ते अब वहां चलना चाहिये&quot; मास्&zwj;टर शिंभूदयाल नें याद दिवाई.</p>
<p>
	&quot;अच्&zwj;छा मिस्&zwj;टर ब्राइट ! इन् काचों की याद रखना और नया अस्वाब खुलै जब हम को ज़रूर बुला लेना&quot; यह कह कर लाला मदनमोहन नें मिस्टर ब्राइट सै हाथ मिलाया और अपनें साथियों समेत जोड़ी की एक निहायत उम्&zwj;दा वलायती फिटन मैं सवार होकर रवानें हुए.</p>
<p>
	जब बग्&zwj;गी कंपनी बाग मैं पहुँची तो सवेरे का सुहावना समय देखकर सब का जी हरा हो गया. उस्&zwj;समयकी शीतल, मंद, सुगंधित हवा बहुत प्&zwj;यारी लगती थी. वृक्षों पर हर तरहके पक्षी मीठे मीठे सुरों सैं चहचहा रहे थे ! नहरके पानी की धीरी, धीरी आवाज कानको बहुत अच्&zwj;छी मालूम होती थी ! पन्&zwj;ने सी हरी घास की भूमिपर मोतीसी ओस की बूंदे बिखर रहीं थी ! और तरह, तरहकी फुलवाड़ी हरी मखमल मैं रंग-रंगके बूंटों की तरह बड़ी बहार दिखा रही थी. इस स्&zwj;वाभाविक शोभाको देखकर लाला ब्रजकिशोरनें मदनमोहन सै थोड़ी देर वहां ठैरनें के वास्&zwj;ते कहा.</p>
<p>
	इस्&zwj;समय मुन्शीचुन्&zwj;नीलाल नें जेबसै निकालकर घड़ी मैं चाबी दी और घड़ी देखकर घबराहटसै कहा &quot;ओ ! हो ! नौपर बीस मिनिट चले गए तो अब मकान को जल्&zwj;दी चलना चाहिये&quot;</p>
<p>
	निदान लाला मदनमोहन की बग्&zwj;गी म&zwj;कानपर पहुँची और ब्रजकिशोर उन्&zwj;सै रुखसत् होकर अपनें घर गए.</p>
<p>
	&nbsp;</p>
<p>
	&nbsp;</p>
<p>
	<strong>प्रकरण-</strong> <strong>२</strong></p>
<p>
	<strong>-----&times;-----</strong></p>
<p>
	<em>अकालमैं अधिकमास</em></p>
<p>
	<strong>अप्रापति के दिनन मैं खर्च होत अबिचार</strong></p>
<p>
	<strong>घर आवत है पाहुनो बणिज न लाभ लगार</strong></p>
<p>
	<strong>बृ</strong> <strong>न्&zwj;द.</strong></p>
<p>
	&quot;हैं अभी तो यहां के घन्टे मैं पौनें नौ ही बजे हैं तो क्&zwj;या मेरी घड़ी आध घन्टे आगे थी ?&quot; मुन्शीचुन्&zwj;नीलालनें मकान पर पहुँचते ही बड़े घन्टे की तरफ़ देखकर कहा. परन्तु ये उस्&zwj;की चालाकी थी उसनें ब्रजकिशोर सै पीछा छुड़ानें के लिये अपनी घड़ी चाबी देनें के बहानें सै आध घन्टे आगे कर दी थी !</p>
<p>
	&quot;कदाचित् ये घन्टा आध घन्टे पीछे हो&quot; मास्&zwj;टर शिंभूदयाल नें बात साध कर कहा।</p>
<p>
	&quot;नहीं, नहीं ये घन्टा तोप सै मिला हुआ है&quot; लाला मदनमोहन बोले.</p>
<p>
	&quot;तो लाला ब्रजकिशोर साहब की लच्&zwj;छेदार बातैं नाहक़ अधूरी रह गईं ?&quot; मुन्शी चुन्&zwj;नीलाल नें कहा.</p>
<p>
	&quot;लाला ब्रजकिशोर की बातें क्&zwj;या हैं चकाबू का जाल है. वह चाहते हैं कि कोई उन्&zwj;के चक्&zwj;कर सै बाहर न निकालनें पाय&quot; मास्&zwj;टर शिंभूदयाल नें कहा.</p>
<p>
	&quot;मैं यों तो ये काच लेता या न लेता पर अब उन्&zwj;की ज़िद सै अदबद कर लूंगा&quot;</p>
<p>
	&quot;निस्सन्देह जब वे अपनी जिद नहीं छोड़ते तो आपको अपनी बात हारनी क्&zwj;या ज़रूर है ?&quot; मुन्शी चुन्&zwj;नीलाल नें छींटा दिया.</p>
<p>
	हितोपदेश मैं कहा है &quot;आज्ञालोपी सुतहु कों क्षमैं न नृपति विनीत ।। को बिशेष नृप, चित्र जो न गहे यहरीति&quot; ।। <a href="http://hindisamay.com/upanyas/pariksha_guru.htm#_ftn2" name="_ftnref2" title="">[2]</a> पंडित पुरुषोत्तमदासनें मिल्&zwj;तीमैं मिलाकर कहा.</p>
<p>
	&quot;बहुत पढ़नें लिखनें सै आदमी की बुद्धि कुछ ऐसी निर्बल हो जाती है कि बड़े, बड़े फिलासफर छोटी, बातों मैं चक्&zwj;कर खानें लगते हैं&quot; मास्&zwj;टर शिंभूदयाल कहनें लगे, &quot;सर आईजिक न्&zwj;यूटन कितनी बार खाना खाकर भूल जाते थे, जरमन का प्रसिद्ध विद्वान लेसिंग एक बार बहुत रात गए अपनें घर आया और कुन्दा खड़कानें लगा, नोकर नें गैर आदमी समझ कर भीतर सै कहाकि &quot;मालिक घर मैं नहीं हैं कल आना&quot; इस्&zwj;पर लेसिंग सचमुच लौट चला ! ! ! इटली का मारीनी नामी कवि एक दिन कविता बनानेंमैं ऐसा मग्&zwj;न हुआ कि अंगीठी सै उस्&zwj;का पैर जल गया तोभी उसै कुछ खबर न हुई!&quot;</p>
<p>
	&quot;लाला ब्रजकिशोर साहब का भी कुछ, कुछ ऐसा ही हाल है. यह सीधी, सीधी बातों को बिचार ही बिचार मैं खेंच तान कर ऐसी पेचीदा बनालेते हैं कि उन्&zwj;का सुलझाना मुश्किल पड़ जाता है&quot; मुन्शी चुन्&zwj;नीलाल बोले.</p>
<p>
	&quot;मैंनें तो मिस्&zwj;टर ब्राइट के रोबरू ही कह दिया था कि कोरी फिलासोफी की बातौं सै दुनियादारी का काम न&zwj;हीं चलता&quot; लाला मदनमोहननें अपनी अकल मंदी ज़ाहर की.</p>
<p>
	इतनेंमैं मिस्&zwj;टर रसल की गाड़ी कमरे के नीचे आ पहुँची और मिस्&zwj;टर रसल खट, खट करते हुए कमरे मैं दाखिल हुए. लाला मदनमोहन नें मिस्&zwj;टर रसल सै शेकिग्हैंड करके उन्&zwj;हें कुर्सी पर बिठाया और मिज़ाज की खैरोआफियत पूछी.</p>
<p>
	मिस्&zwj;टर रसल नील का एक होसले मंद सौदागर है परन्तु इस्&zwj;के पास रुपया नहीं है. यह नील के सिवाय रुई और सन वगैरे का भी कुछ, कुछ व्&zwj;यापार कर लिया करता है. इस्&zwj;का लेन देन डेढ़, पौनें दो बरस सै एक दोस्&zwj;तकी सिफारस पर लाला मदनमोहन के यहां हुआ है. पहले बरसमैं लाला मदनमोहन का जितना रुपया लगा था माल की बिक्री सै ब्&zwj;याज समेत वसूल होगया, परन्तु दूसरे साल रुई की भरती की जिस्मैं सात आठ हजार रुपे टूटते रहे इस्का घाटा भरनेंके लिये पहले सै दुगनी नील बनवायी जिस्&zwj;मैं एक तो परता कम बैठा दूसरे माल कलकत्&zwj;ते पहुँचा उस्&zwj;समय भाव मंदा रह गया जिस्&zwj;मैं नफे के बदले दस, बारह हजार इस्&zwj;मैं टूटते रहे. लाला मदनमोहन के लेन देन सै पहले मिस्&zwj;टर रसल का लेन देन रामप्रसाद बनारसीदास सै था. उन्के आठ हजार रुपे अबतक इस्&zwj;की तरफ़ बाकी थे जब उन्&zwj;की मयाद जानें लगी तो उन्&zwj;होंनैं नालिश करके साढ़ेग्&zwj;यारह हजारकी डिक्री इस्&zwj;पर कराली अब उन्&zwj;की इजराय डिक्री मैं इस्का सब कारखाना नीलाम पर चढ़ रहा है और नीलाम की तारीखमैं केवल चार दिन बाकी हैं इस लिये यह बड़े घबराहट मैं रुपे का बंदोबस्&zwj;त करनें के लिये लाला मदनमोहन के पास आया है.</p>
<p>
	&quot;मेरे मिज़ाज का तो इस्&zwj;समय कोसों पता नहीं लगता परन्तु उस्&zwj;को ठिकानें लाना आपके हाथ है&quot; मिस्&zwj;टर रसल नें मदनमोहन के कुशलप्रश्&zwj;न (मिज़ाजपुर्सी) पर कहा &quot;जो आफत एकाएक इस्&zwj;समय मेरे सिर पर आपड़ी है उस्&zwj;को आप अच्&zwj;छी तरह जान्&zwj;ते हैं. इस कठिन समय मैं आपके सिवाय मेरा सहायक कोई नहीं है. आप चाहैं तो दम भर मैं मेरा बेड़ा पार लगा सक्&zwj;ते हैं नहीं तो मैं तो इस तूफान मैं ग़ारत हो चुका.&quot;</p>
<p>
	&quot;आप इतनें क्&zwj;यों घबराते हैं ?&quot; ज़रा धीरज रखिये&quot; मुन्शी चुन्&zwj;नीलाल नें पहले की मिलावट के अनुसार सहारा लगाकर कहा &quot;लाला साहब के स्&zwj;वभाव को आप अच्&zwj;छी तरह जान्ते हैं जहां तक हो सकेगा यह आप की सहायता मैं क़भी कसर न करेंगे.&quot;</p>
<p>
	&quot;पहले आप मुझे यह तो बताइये कि आप मुझसै किस तरह की सहायता चाहते हैं ?&quot; लाला मदनमोहन नें पूछा.</p>
<p>
	&quot;मैं इस्&zwj;समय सिर्फ इतनी सहायता चाहता हूँ कि आप रामप्रसाद बनारसीदास की डिक्री का रुपया चुका दें. मुझसै हो सकेगा जहां तक मैं आपका सब कर्जा एक बरसके भीतर चुका दूंगा&quot; मिस्&zwj;टर रसल नें कहा &quot;मुझको अपनी बरबादी का इतना खयाल नहीं है जितनी आपके कर्जे की चिन्&zwj;ता है. रामप्रसाद बनारसीदास की डिक्रीमैं मेरी जायदाद बिक गई तो और लेनदार कोरे रह जायंगे और मैंनें इन्&zwj;सालवन्&zwj;ट होनें की दरखास्&zwj;त की तो आप लोगों के पल्&zwj;ले रुपे मैं चार आनें भी न पड़ेंगे.</p>
<p>
	&quot;अफ्सोस ! आपकी यह हकीकत सुन् कर मेरा दिल आप सै आप उम्ड़ा आता है&quot; लाला मदनमोहन बोले.</p>
<p>
	&quot;सच है महा कवि शेक्&zwj;सपीअर नें कहा है&quot; मास्&zwj;टर शिंभूदयाल कहनें लगे :-</p>
<p>
	<strong>कोमल मन होत न किये होत प्रकृति अनुसार ।</strong></p>
<p>
	<strong>जों पृथ्वी हित गगन ते वारिद द्रवित फुहार ।।</strong></p>
<p>
	<strong>वारिद द्रवित फुहार द्रवहि मन कोमलताई ।</strong></p>
<p>
	<strong>लेत, देत शुभ हेत दोउनको मन हरषाई ।।</strong></p>
<p>
	<strong>सब गुनते उतकृष्&zwj;ट सकल बैभव को भूषन ।</strong></p>
<p>
	<strong>राजहु ते कछु अधिक देत शोभा कोमलमन ।।&quot;<a href="http://hindisamay.com/upanyas/pariksha_guru.htm#_ftn3" name="_ftnref3" title=""><strong>[3]</strong></a> </strong></p>
<p>
	&quot;हजरत सादी कहते हैं कि &quot;दुर्बल तपस्&zwj;वी सै कठिन समय मैं उस्&zwj;के दु:ख का हाल न पूछ और पूछै तो उस्&zwj;के दु:ख की दवा कर&quot; <a href="http://hindisamay.com/upanyas/pariksha_guru.htm#_ftn4" name="_ftnref4" title="">[4]</a>मुन्शी चुन्&zwj;नीलाल नें कहा.</p>
<p>
	&quot;अच्&zwj;छा इस रुपे के लिये ये हमारी दिल जमई क्&zwj;या कर देंगे ?&quot; लाला मदनमोहन नें बड़ी गम्&zwj;भीरता सै पूछा.</p>
<p>
	&quot;हां हां लाला साहब सच कहते हैं आप इस रुपये के लिये हमारी दिल जमई क्&zwj;या कर देंगे ?&quot; मुन्शी चुन्&zwj;नीलाल नें दिल-जमई की चर्चा हुए पीछे अपनी सफाई जतानें के लिये मिस्&zwj;टर रसल सै पूछा.</p>
<p>
	&quot;मैं थोड़े दिन मैं शीशे बरतन का एक कारखाना यहां बनाया चाहता हूँ. अबतक शीशे बरतन की सब चीजें वलायत सै आती हैं इसलिये खर्च और टूट फूट के कारण उन्&zwj;की लागत बहुत बढ़ जाती है. जो वह चीजे यहां तैयार की जायंगी तो उन्&zwj;मैं ज़रूर फायदा रहेगा और खुदा नें चाहा तो एक बरस के भीतर भीतर आपकी सब रकम जमा हो जायगी परन्तु आपको इस्&zwj;समय इस बात पर पूरा भरोसा नहीं तो मेरा नील का कारखाना आपकी दिलजमईके वास्तै हाजिर है&quot; मिस्&zwj;टर रसल नें जवाब दिया.</p>
<p>
	&quot;हिन्&zwj;दुस्&zwj;थान मैं अब तक कलों के कारखानें नहीं हैं इस्&zwj;सै हिंदुस्&zwj;थानियों को बड़ा नुक्सान उठाना पड़ता है. मैं जान्&zwj;ता हूँ कि इस्&zwj;समय हिम्&zwj;मत करके जो कलों के कारखानें पहले जारी करेगा उस्&zwj;को ज़रूर फायदा रहेगा&quot; मास्&zwj;टर शिंभूदयाल नें कहा.</p>
<p>
	&quot;आपको रामप्रसाद बनारसीदास के सिवाय किसी और का रुपया तो नहीं देना !&quot; मुन्शी चुन्&zwj;नीलाल नें पूछा.</p>
<p>
	&quot;रामप्रसाद बनारसीदास की डिक्री का रुपया चुके पीछै मुझको लाला साहब के सिवाय किसी की फूटी कौड़ी नहीं देनी रहैगी&quot; मिस्&zwj;टर रसल नें जवाब दिया.</p>
<p>
	परन्&zwj;तु काच का कारखाना बनानें के लिये रुपे कहां सै आयंगे ? और लाला मदनमोहन के कर्जे लायक नील के कारखानें की हैसियत कहां है ? इन्&zwj;सालवेन्ट होनें सै लेनदारों के पल्&zwj;ले चार आनें भी न पड़ेंगे यह बात मिस्&zwj;टर रसल अपनें मुंह सै अभी कह चुका है पर यहां इन् बातोंकी याद कौन दिलावै ?</p>
<p>
	&quot;इस सूरत मैं रामप्रसाद बनारसीदास की डिक्री का रुपया न दिया जायगा तो उन्&zwj;की डिक्री मैं इस्&zwj;का कारखाना बिकजायगा और अपनी रकम वसूल होनें की कोई सूरत न रहैगी&quot; मुन्शी चुन्&zwj;नीलाल नें लाला मदनमोहन के कान मैं झुक कर कहा.</p>
<p>
	&quot;परन्तु इस्समय इस्&zwj;को देनें के लिये अपनें पास नकद रुपया कहां है ?&quot; लाला मदनमोहन नें धीरे सै जवाब दिया.</p>
<p>
	&quot;अब मेरी शर्म आप को है &#39;वक्&zwj;त निकल जाता है बात रह जाती है&#39; जो आप इस्&zwj;समय मुझको सहारा देकर उभार लोगे तो मैं आपका अहसान जन्&zwj;म भर नहीं भूलूंगा&quot; मिस्&zwj;टर रसल नें गिड़ गिड़ा कर कहा.</p>
<p>
	&quot;मैं मनसै तुम्&zwj;हारी सहायता किया चाहता हूँ परन्&zwj;तु मेरा रुपया इस्&zwj;समय और कामों मैं लग रहा है इस्&zwj;सै मैं कुछ नहीं कर सक्ता&quot; लाला मदनमोहन नें शर्माते, शर्माते कहा.</p>
<p>
	&quot;अजीहुजूर ! आप यह क्&zwj;या कहते हैं ?&quot; आपके वास्तै रुपे की क्&zwj;या कमी है ? आप कहें जितना रुपया इसी समय हाजिर हो&quot; मास्&zwj;टर शिंभूदयाल बोले .</p>
<p>
	&quot;अच्&zwj;छा ! मुझसै होसकेगा जिस तरह दस हजार रुपे का बंदोबस्&zwj;त करके मैं कल तक आपके पास भेजदूंगा आप किसी तरह की चिन्&zwj;ता न करैं&quot; लाला मदनमोहननें कहा.</p>
<p>
	&quot;आपनें बड़ी महरबानी की मैं आपकी इनायत सै जी गया अब मैं आपके भरोसे बिल्&zwj;कुल निश्चिन्&zwj;त रहूँगा&quot; मिस्&zwj;टर रसल नें जाते, जाते बड़ी खुशी सै हाथ मिला कर कहा. और मिस्&zwj;टर रसल के जाते ही लाला मदनमोहन भी भोजन करनें चले गए.</p>
<p>
	&nbsp;</p>
<p>
	&nbsp;</p>
<p>
	<strong>प्रकरण-</strong> <strong>३</strong></p>
<p>
	<strong>-----&times;-----</strong></p>
<p>
	<em>संगतिका फल</em></p>
<p>
	<strong>सहबासी </strong> <strong>बस</strong> <strong>होत नृप गुण कुल रीति विहाय</strong></p>
<p>
	<strong>नृप युवती अरु तरुलता मिलत प्राय संग पा</strong> <strong>य<a href="http://hindisamay.com/upanyas/pariksha_guru.htm#_ftn5" name="_ftnref5" title=""><strong>[5]</strong></a></strong></p>
<p>
	हितोपदेशे</p>
<p>
	लाला मदनमोहन भोजन करके आए उस्&zwj;समय सब मुसाहब कमरे में मौजूद थे. मदनमोहन कुर्सी पर बैठ कर पान खानें लगे और इन् लोगों नें अपनी, अपनी बात छेड़ी.</p>
<p>
	हरगोविंद (पन्सारी के लड़के) नें अपनी बगल सै लखनऊ की बनी टोपियें निकाल कर कहा &quot;हजूर ये टोपियें अभी लखनऊसै एक बजाज के यहां आई हैं सोगात मैं भेजनें के लिये अच्&zwj;छी हैं. पसंद हों तो दो, चार ले आऊं ?&quot;</p>
<p>
	&quot;कीमत क्&zwj;या है ?&quot;</p>
<p>
	&quot;वह तो पच्&zwj;चीस, पच्&zwj;चीस रुपे कहता है परन्तु मैं वाजबी ठैरा लूंगा&quot;</p>
<p>
	&quot;बीस, बीस रुपे मैं आवें तो ये चार टोपियें ले आना.&quot;</p>
<p>
	&quot;अच्&zwj;छा ! मैं जाता हूँ अपनें बस पड़ते तोड़ जोड़ मैं कसर नहीं रक्खूंगा&quot; यह कह कर हरगोविंद वहां सै चल दिया.</p>
<p>
	&quot;हुजूर ! यह हिना का अतर अजमेर सै एक गंधी लाया है वह कहता है कि मैं हुजूर की तारीफ सुनकर तरह, तरह का निहायत उम्&zwj;दा अतर अजमेर सै लाता था परन्तु रस्&zwj;ते मैं चोरी होगई सब माल अस्&zwj;बाब जाता रहा सिर्फ यह शीशी बची है वह आपकी नजर करता हूँ&quot; यह कह कर अहमद हुसेन हकीमनें वह शीशी लाला साहब के आगे रखदी.</p>
<p>
	&quot;जो लाला साहब को मंजूर करनें मैं कुछ चारा बिचार हो तो हमारी नज़र करो हम इस्&zwj;को मंजूर करके उस्&zwj;की इच्&zwj;छा पूरी करेंगे&quot; पंडित पुरुषोत्&zwj;तमदास नें बड़ीवजेदारी सै कहा.</p>
<p>
	&quot;आपकी नज़र तो सिवाय करेले के और कुछ नहीं हो सक्ता मरज़ी हो; मंगवांय ?&quot; हकीमजीनें जवाब दिया.</p>
<p>
	&quot;करेले तुम खाओ, तुम्&zwj;हारे घरके खांय हमको मुंह कड़वा करनें की क्&zwj;या ज़रूरत है ? हम तो लाला साहब के कारण नित्&zwj;य लड्डू उड़ाते हैं और चैन करते हैं&quot; पंडित जी नें कहा.</p>
<p>
	&quot;लड्डू ही लड्डूओं की बातें करनी आती हैं या कुछ और भी सीखे हो ?&quot; मास्&zwj;टर शिंभूदयाल नें छेड़ की.</p>
<p>
	&quot;तुम सरीखे छोकरे मदरसे मैं दो एक किताबें पढ़ कर अपनें को अरस्&zwj;तातालीस (Aristotle) समझनें लगते हैं परन्&zwj;तु हमारी विद्या ऐसी नहीं है. तुम को परीक्षा करनी होतो लो इस कागज पर अपनें मन की बात लिखकर अपनें पास रहनें दो जो तुमनें लिखा होगा हम अपनी विद्या सै बता देंगे&quot; यह कह कर पंडितजी नें अपनें अंगोछे मैं सै कागज पेनसिल और पुष्&zwj;टीपत्र निकाल दिया.</p>
<p>
	मास्&zwj;टर शिंभूदयालनें उस कागज पर कुछ लिखकर अपनें पास रख लिया और पंडितजी अपना पुष्&zwj;टीपत्र लेकर थोड़ी देर कुंडली खेंचते रहे फ़िर बोले &quot;बच्&zwj;चा तुमको हर बात मैं हंसी सूझती है तुमनें कागज मैं &#39;करेला&#39; लिखा है परन्तु ऐसी हंसी अच्&zwj;छी नहीं&quot;</p>
<p>
	लाला मदनमोहन के कहनें से मास्&zwj;टर शिंभूदयाल नें कागज खोलकर दिखाया तो हकीकत मैं &#39;करेला&#39; लिखा पाया अब तो पंडितजी की खूब चढ़ बनी मूछों पर ताव दे, दे कर खखारनें लगे.</p>
<p>
	परन्तु पंडितजी नें ये &#39;करेला&#39; कैसे बता दिया ? लाला मदनमोहनके रोबरू आपस की मिलावट सै बकरी का कुत्&zwj;ता बना देना सहजसी बात थी परन्तु पंडित जी का चुन्&zwj;नीलाल और शिंभूदयाल सै ऐसा मेल न था और न पंडितजी को इतनी विद्या थी कि उस्&zwj;के बल सै करेला बता देते. असल बात यह थी कि पंडित जीनें कागज पर काजल लगा कर पुष्टिपत्र मैं रख छोड़ा था जिस्&zwj;समय पुष्टिपत्र पर कागज रख कर कोई कुछ लिखता था कलम के दबाव सै काजलके अक्षर दूसरे कागज पर उतर आते थे फ़िर पंडितजी कुंडली खेंचती बार किसी ढब सै उस्&zwj;को देखकर थोड़ी देर पीछे बता देते थे.</p>
<p>
	&quot;तो हुजूर ! उस गंधीके वास्तै क्&zwj;या हुक्म है ?&quot; हकीमजीनें फ़िर याद दिलाई.</p>
<p>
	अतर मैं चंदनके तैल की मिलावट मालूम होती है और मिलावट की चीज बेचनें का सरकार सै हुक्म नहीं है इस वास्तै कह दो शीशी जप्त हुई वह अपना रस्&zwj;ता ले&quot; पंडितजी शीशी सूंघ कर बीच मैं बोल उठे.</p>
<p>
	&quot;हां हकीम जी ! आपकी राय मैं गन्धी का कहना सच है ?&quot; लाला मदनमोहननें पूछा.</p>
<p>
	&quot;बेशक, अंदाज सै तो ऐसा ही मालूम होता है आगे खुदा जानें&quot; हकीमजी बोले.</p>
<p>
	&quot;तो लो यह पच्&zwj;चीस रुपे के नोट इस्&zwj;समय उस्&zwj;को खर्च के वास्&zwj;तै दे दो. बिदा पीछे सै सामनें बुलाकर की जायगी&quot; लाला मदनमोहन नें पच्&zwj;चीस रुपे के नोट पाकट सै निकाल दिये.</p>
<p>
	&quot;उदारता इस्&zwj;का नाम है&quot;, &quot;दयालुता इसे कहते हैं&quot;, &quot;सच्&zwj;चे यश मिलनेंकी यह राह है&quot;, &quot;परमेश्&zwj;वर इस्&zwj;सै प्रसन्&zwj;न होता है&quot;, चारों तरफ़ सै वाह-वाह की बोछार होनें लगी.</p>
<p>
	&quot;ये बहियाँ मुलाहजे के वास्&zwj;तै हाजिर हैं और बहुत सी रकमों का जमाखर्च आपके हुक्&zwj;म बिना अटक रहा है जो अवकाश हो तो इस्&zwj;समय कुछ अर्ज करूं ?&quot; लाला जवाहरलाल नें आते ही बस्&zwj;ता आगे रखकर डरते, डरते कहा.</p>
<p>
	&quot;लाला जवाहरलाल इतनें बरस सै काम करते हैं परन्तु लाला साहब की तबियत, और कागज दिखानें का मोका अबतक नहीं पहचान्ते&quot; लाला मदनमोहन को सुनाकर चुन्&zwj;नीलाल और शिंभूदयाल आपसमैं कानाफूसी करनें लगे.</p>
<p>
	&quot;भला इस्&zwj;समय इन्बातोंका कौन प्रसंग हैं ? और मुझको बार, बार दिक करनें सै क्&zwj;या फायदा है ? मैं पहले कह चुका हूँ कि तुम्&zwj;हारी समझमैं आवै जैसे जमा खर्च करलो. मेरा मन ऐसे कामों मैं नहीं लगता&quot; लाला मदनमोहन नें झिड़ककर कहा और जवाहरलाल वहां सै उठकर चुपचाप अपनें रस्&zwj;ते लगे.</p>
<p>
	&quot;चलो अच्&zwj;छा हुआ ! थोड़े ही मैं टल गई. मैं तो बहियोंका अटंबार देखकर घबरा गया था कि आज उस्&zwj;तादजी घेरे बिना न रहैंगे&quot; जवाहरलाल के जाते ही लाला मदनमोहन खुश हो, हो कर कहनें लगे.</p>
<p>
	&quot;इन्&zwj;का तो इतना होसला नहीं है परन्तु ब्रजकिशोर होते तो वे थोड़े बहुत उलझे बिना क़भी न रहते&quot; मास्&zwj;टर शिंभूदयाल नें कहा.</p>
<p>
	&quot;जब तक लाला साहब लिहाज करते है तब ही तक उन्&zwj;का उलझना उलझाना बन रहा है नहीं तो घड़ी भर मैं अकल ठिकानें आजायगी&quot; मुन्शी चुन्&zwj;नीलाल बोले.</p>
<p>
	&quot;हुजूर ! मैं लाला हरदयाल साहब के पास हो आया उन्&zwj;होंनें बहुत, बहुत करकै आपकी खैरोआफ़ियत पूछी है. और आज शामको आपसै बागमैं मिलनें का करार किया है&quot; हरकिसन दलाल नें आकर कहा.</p>
<p>
	&quot;तुम गये जब वो क्&zwj;या कर रहे थे ?&quot; लाला मदनमोहन नें खुश होकर पूछा.</p>
<p>
	&quot;भोजन करके पलंग पर लेटे ही थे आपका नाम सुनकर तुर्त उठ आए और बड़े जोश सै आपकी खैरोआफ़ियत पूछनें लगे&quot;</p>
<p>
	&quot;मैं अच्&zwj;छी तरह जानता हूँ वे मुझको प्राण सै भी अधिक समझते हैं&quot; लाला मदनमोहननें पुलकित होकर कहा.</p>
<p>
	&quot;आपकी चाल ही ऐसी है जो एक बार मिल्&zwj;ता है हमेशेके लिये चेला बन् जाता है&quot; मुन्शी चुन्&zwj;नीलालनें बढ़ावा देकर कहा.</p>
<p>
	&quot;परन्तु क़ानूनीबंदे इस्&zwj;सै अलग हैं&quot; मास्&zwj;टर शिंभूदयाल ब्रजकिशोर की तरफ़ इशारा करके बोले.</p>
<p>
	&quot;लीजिये ये टोपियां अठारह, अठारह रूपमैं ठैरा लाया हूँ&quot; हरगोविंदनें लाला मदनमोहनके आगे चारों टोपियें रखकर कहा.</p>
<p>
	&quot;तुमनें तो उसकी आंखोंमैं धूल डालदी ! अठारह, अठारह रूपे मैं कैसे ठैरालाये ? मुझको तो बाईस, बाईस रुपे सै कमकी किसी तरह नहीं जंचती&quot; लाला मदनमोहननें हरगोविंद का हाथ पकड़कर कहा.</p>
<p>
	&quot;मैनें उस्&zwj;को आगेका फायदा दिखाकर ललचाया और बड़ी बड़ी पट्टियें पढाईं तब उस्&zwj;नें लागत मैं दो, दो रुपे कम लेकर आपके नाम ये टोपियें दीं हैं&quot;.</p>
<p>
	&quot;अच्&zwj;छा ! यह लाला हरकिशोर आते हैं इन्&zwj;सै तो पूछिये ऐसी टोपी कितनें, कितनें मैं लादेंगे ?&quot; दूरसै हरकिशोर बज़ाज को आते देखकर पंडित पुरुषोत्तमदासनें कहा.</p>
<p>
	&quot;ये टोपियें हरनारायण बज़ाज के हां कल लखनऊ सै आई हैं और बाजार मैं बारह, बारह रुपे को बिकी हैं पर यहां तो तेरह तेरह मैं आई होंगी&quot; हरकिशोर नें जवाब दिया.</p>
<p>
	&quot;तुम हमें पंदरह, पंदरह रुपे मैं लादो&quot; हरगोविंद नें झुंझला कर कहा.</p>
<p>
	&quot;मैं अभी लाता हूँ. तुम्&zwj;हारे मनमैं आवै जितनी लेलेना&quot;</p>
<p>
	&quot;ला चुके, लाचुके लानें की यही सूरत है ?&quot; हरगोविंद नें बात उड़ानें के वास्तै कहा.</p>
<p>
	&quot;क्&zwj;यों ? मेरी सूरत को क्&zwj;या हुआ ? मैं अभी टोपियां लाकर तुम्&zwj;हारे सामनें रखेदेता हूँ&quot; हरकिशोर नें हिम्&zwj;मत सै जवाब दिया.</p>
<p>
	&quot;तुम टोपियें क्&zwj;या लाओगे ? तुम्&zwj;हारी सूरत पर तो खिसियानपन अभी सै छा गया !&quot; हरगोविंद नें मुस्&zwj;कराकर कहा.</p>
<p>
	&quot;मुझको नहीं मालूम था कि मेरी सूरत मैं दर्पण की खासियत है&quot; हरकिशोरनें हँसकर जवाब दिया.</p>
<p>
	&quot;चलो चुप रहो क्&zwj;यों थोथी बातें बनाते हो ?&quot; मुन्शी चुन्&zwj;नीलाल रोकनें के वास्&zwj;तै भरम मैं बोले.</p>
<p>
	&quot;बहुत अच्&zwj;छा ! मैं टोपी लाये पीछे ही बात करूंगा&quot; य&zwj;ह कह कर हरकिशोर वहां सै चल दिये.</p>
<p>
	&quot;यहां के दुकानदारों मैं यह बड़ा ऐब है कि जलन के मारे दूसरेके माल को बारह आनेंका जांच देते हैं&quot; मुन्शी चुन्&zwj;नीलाल नें कहा.</p>
<p>
	&quot;और किसी समय मुकाबला आपड़े तो अपनी गिरह सै घाटा भी दे बैठते हैं&quot; मास्टर शिंभूदयाल बोले.</p>
<p>
	&quot;न जानें लोगों को अपनी नाक कटा कर औरों की बदशगूनी करनें मैं क्&zwj;या मजा आता है&quot; हकीमजीनें कहा.</p>
<p>
	&quot;और जो हरगोविंद कुछ ठगा आया होगा तो क्&zwj;या मैं इन्&zwj;के पीछे उस्&zwj;का मन बिगाडूंगा&quot; लाला मदनमोहन बोले.</p>
<p>
	&quot;आपकी ये ही बातैं तो लोगों को बेदाम गुलाम बना लेती हैं&quot; मुन्शी चुन्&zwj;नीलालनें कहा.</p>
<p>
	&quot;कुछ दिन सै यहां ग्वालियर के दो गवैये निहायत अच्छे आए हैं मरजी हो दो घड़ी के वास्&zwj;तै आज की मजलिस मैं उन्&zwj;&zwj;हें बुला लिया जाय&quot; हरकिसन दलालनें पूछा.</p>
<p>
	&quot;अच्&zwj;छा ! बुलाओ तुम्&zwj;हारी पसंद हैं यो ज़रूर अच्&zwj;छे होंगे&quot; मदनमोहननें कहा.</p>
<p>
	&quot;लखनऊ की अमीरजान भी इन दिनों यहीं है इस्&zwj;के गानें की बड़ी तारीफ सुनी गई है पर मैंनें अपनें कान सै अब तक उस्&zwj;का गाना नहीं सुना&quot; हकीमजी बोले.</p>
<p>
	&quot;अच्&zwj;छा ! आपके सुन्ने को हम उसे भी यहां बुलाये लेते हैं पर उस्&zwj;के गानें मैं समा न बंधा तो उस्के बदले आपको गाना पड़ेगा !&quot; लाला मदनमोहन नें हंस कर कहा.</p>
<p>
	&quot;सच तो ये है कि आपके सबब सै दिल्&zwj;ली की बात बन रही है जो गुणी यहां आता है कुछ न कुछ ज़रूर ले जाता है आप ना होते तो उन बिचारों को यहां कौन पूछता ? आपकी इस उदारता सै आपका नाम बिक्रम और हातम की तरह दूर दूर, तक फैल गया है और बहुत लोग आपके दर्शनोंकी अभिलाषा रखते हैं&quot; मुन्शी चुन्&zwj;नीलाल नें छींटा दिया.</p>
<p>
	इतनें मैं हरकिशोर टोपी लेकर आ पहुँचे और बारह, बारह रुपे मैं खुशी सै देनें लगे.</p>
<p>
	&quot;सच कहो तुमनें इस्&zwj;मैं अपनी गिरह का पलोथन क्&zwj;या लगाया है ?&quot; शिंभूदयाल नें पूछा.</p>
<p>
	&quot;पलोथन लगानें की क्&zwj;या जरुरत थी मैं तो इस्मैं लाला साहब सै कुछ इनाम लिया चाहता हूँ&quot; हरकिशोर नें जवाब दिया.</p>
<p>
	&quot;मुझको टोपियें लेनी होती तो मैं किसी न किसी तरह सै आपही तुम्&zwj;हारा घाटा निकालता पर मैं तो अपनी ज़रूरतके लायक पहलै ले चुका&quot; लाला मदनमोहन नें रूखाई सै कहा.</p>
<p>
	&quot;आपको इस्की कीमत मैं कुछ संदेह हो तो मैं असल मालिक को रोबरू कर सक्ता हूँ ?&quot;</p>
<p>
	&quot;जिस गाँव नहीं जाना उस्का रास्&zwj;ता पूछना क्&zwj;या ज़रूर&quot;</p>
<p>
	&quot;तो मैं इन्&zwj;हें ले जाउं ?&quot;</p>
<p>
	&quot;मैंनें मंगाई कब थी जो मुझसै पूछते हो&quot; यह कहक़र लाला मदनमोहननें कुछ ऐसी त्&zwj;योरी बदली कि हरकिशोर का दिल खट्ठा हो गया और लोग तरह, तरह की न&zwj;कलै करके उस्&zwj;का ठट्ठा उड़ानें लगे.</p>
<p>
	हरकिशोर उस्&zwj;समय वहां सै उठकर सीधा अपनें घर चला गया पर उस्के मन मैं इन् बातोंका बड़ा खेद रहा.</p>
<p>
	<strong>प्रकरण-४</strong></p>
<p>
	<strong>-----&times;-----</strong></p>
<p>
	<em>मित्रमिलाप <strong>(!)</strong></em></p>
<p>
	<strong>दूरहिसों करबढ़ाय, नयननते जलबहाय,</strong></p>
<p>
	<strong>आदरसों ढिंगबूला</strong> <strong>य</strong> <strong>, अर्धासन देतसो ।।</strong></p>
<p>
	<strong>हितसोंहियमैं लगाय, रुचिसमबाणी बनाय,</strong></p>
<p>
	<strong>कहत सुनत अति सुभाय, आ</strong> <strong>नंद</strong> <strong>भरि लेत जो ।।</strong></p>
<p>
	<strong>ऊपरसों मधु समान, भीतर हलाहल जान,</strong></p>
<p>
	<strong>छलमैं पंडितमहान् कपटको निकेतवो।।</strong></p>
<p>
	<strong>ऐसो नाटक विचित्र, देख्&zwj;यो न कबहु मित्र,</strong></p>
<p>
	<strong>दुष्&zwj;टनकों यह चरित्र, सिखवे को हेतको </strong> <strong>?</strong> <strong>।</strong> <strong>।<a href="http://hindisamay.com/upanyas/pariksha_guru.htm#_ftn6" name="_ftnref6" title=""><strong>[6]</strong></a></strong></p>
<p>
	लाला मदनमोहन को हरदयाल सै मिलनें की लालसा मैं दिन पूरा करना कठिन होगया वह घड़ी, घड़ी घन्टे की तरह देखते थे और उखताते थे, जब ठीक चार बजे अपनें मकान सै सवार होकर मिस्&zwj;तरीखानें मैं पहुँचै यहां तीन बग्गियें लाला मदनमोहन की फर्मायश सै नई चाल की बन रही थीं उन्&zwj;के लिये बहुतसा सामान वलायत सै मंगवाया गया था और मुंबई के दो कारीगरों की राह सै वह बनाई जाती थीं. लाला मदनमोहन नें कह रक्&zwj;खा था कि &quot;चीज़ अच्&zwj;छी बनें खर्च की कुछ नहीं अटकी जो होगा हम करेंगे&quot; निदान लाला मदनमोहन इन बग्गियों को देख भाल कर वहां सै आगा हसनजान के तबेले में गये और वहां तीन घोड़े पांच हजार, पांच सो रुपे मैं लेनें करके वहां सै सीधे अपनें बाग &#39;दिलपसंद&#39; को चले गये.</p>
<p>
	यह बाग सबजी मंडी सै आगे बढ़ कर नहर की पटड़ी के किनारे पर था इस्&zwj;की रविशों के दोनों तरफ़ रेलिया की कतार, सुहावनी क्&zwj;यारियों मैं रंग, रंग के फूलों की बहार, कहीं हरी, हरी घासका सुहावना फर्श, कहीं घनघोर वृक्षों की गहरी छाया, कहीं बनावट के झरनें, और बेट, कहीं पेढ़ और टट्टियों पर बेलों की लपेट. एक तरफ़ को संगमरमर के एक कुंड मैं तरह, तरह के जलचर अपना रंग ढंग दिखा रहे थे बाग के बीच मैं एक बड़ा कमरा हवादार बहुत अच्&zwj;छा बना हुआ था उस्&zwj;के चारों तरफ़ संगमरमर का साईवान और साईवान के गिर्द फव्वारों की कतार लगी थी. जिस समय ये फव्वारे छुटते थे जेठ बैसाख को सावन भादों समझ कर मोर नाच उठते थे. बीच के कमरे मैं रेशमी गलीचे की बड़ी उम्&zwj;दा बिछायत थी और बढिया साठन की मडी हुई सुनहरी कौंच, कुर्सियाँ जगह, जगह मोके सै रक्&zwj;खी थीं. दीवार के सहारे संगमरमर की मेजोंपर बड़े, बड़े आठ काच आम्&zwj;नें-साम्&zwj;नें लगे हुए थे. छत मैं बहुमूल्&zwj;य झाड़ लटक रहे थे, गोल बैजई और चौखूटी मेजों के गुलदस्&zwj;ते, हाथीदांत, चंदन, आबनूस, चीनी, सीप और काच वगैरेके के उम्&zwj;दा, उम्दा खिलौनें मिसल सै रक्&zwj;खे थे, चांदी की रकेबियों मैं इलायची, सुपारी चुनी हुई थी. समय, तारीख, बार, महीना बतानें की घड़ी, हारमोनियम बाजा, अंटा खेलनें की मेज, अलबम्, सैरबीन, सितार और शतरंज बगैरे मन बहलानें का सब सामान अपनें, अपनें ठिकानें पर रक्&zwj;खा हुआ था. दिवारों पर गच के फूल पत्तों का सादा काम अबरख की चमक सै चाँदी के डले की तरह चमक रहा था और इसी मकान के लिये हजारों रुपे का सामान हर महीनें नया खरीदा जाता था.</p>
<p>
	इस्&zwj;समय लाला मदनमोहन को कमरे मैं पांव रखते ही बिचार आया कि इस्&zwj;के दरवाजों पर बढिया साठन के पर्दे अवश्&zwj;य होनें चाहियें उसी समय हरकिशोर के नाम हुक्&zwj;म गया कि तरह, तरह की बढिया साठन लेकर अभी चले आओ, हरकिशोर समझा कि &quot;अब पिछली बातों के याद आनें सै अपनें जी मैं कुछ लज्जित हुए होंगे चलो सवेरे का भूला सांझ को घर आजाय तो भूला नहीं बाजता&quot; यह बिचार कर हरकिशोर साठन इकट्ठी करनें लगा पर यहां इन्बातों की चर्चा भी न थी. यहां तो लाला मदनमोहन को लाला हरदयाल की लौ लगरही थी. निदान रोशनी हुए पीछे बड़ी देर बाट दिखाकर लाला हरदयाल आये. उन्को देखकर मदनमोहन की खुशी की कुछ हद न&zwj;हीं रही. बग्गी के आनें की आवाज सुनते ही लाला मदनमोहन बाहर आकर उन्&zwj;को लिवा लाए और दोनों कौंच पर बैठ कर बड़ी प्रीति सै बातैं करनें लगे.</p>
<p>
	&quot;मित्र तुम बड़े निष्ठुर हो मैं इतनें दिनसै तुम्&zwj;हारी मोहनी मुर्ति देखनें-के लिये तरस रहा हूँ पर तुम याद भी नहीं करते&quot; लाला मदनमोहन नें सच्&zwj;चे मन सै कहा.</p>
<p>
	&quot;मुझको एक पल आपके बिना कल नहीं पड़ती पर क्&zwj;या करूं ? चुगलखोरों के हाथसै तंग हूँ जब कोई बहाना निकालकर आनें का उपाय करता हूँ वे लोग तत्&zwj;काल जाकर लालाजी (अर्थात् पिता) सै कह देते हैं और लालाजी खुलकर तो कुछ नहीं कहते पर बातों ही बातों मैं ऐसा झंझोड़ते हैं कि जी जलकर राख हो जाता है. आजतो मैंनें उन्&zwj;सै भी साफ कह दिया कि आप राजी हों, या नाराज हों मुझसें लाला मदनमोहन की दोस्ती नहीं छूट सकती&quot; लाला हरदयालनें यह बात ऐसी गर्मा गर्मी से कही कि लाला मदनमोहन के मनपर लकीर होगई. पर यह सब बनावट थी. उस्नें ऐसी बातें बना, बना कर लाला मदनमोहन सै &quot;तोफा तहायफ़&quot; मैं बहुत कुछ फायदा उठाया था इस लिये इस सोनें की चिड़िया को जाल मैं फसानें के लिये भीतर पेटे सबघर के शामिल थे और मदनमोहन के मनमैं मिलनें की चाह बढ़ानें के लिये उसनें अब की बार आनें मैं जान बूझ कर देर की थी.</p>
<p>
	&quot;भाई ! लोग तो मुझे भी बहुत बहकाते हैं. कोई कहता है &quot;ये रुपे के दोस्&zwj;त हैं,&quot; कोई कहता है &quot;ये मतलब के दोस्&zwj;त हैं&quot; पर मैं उनको जरा भी मुंह नहीं लगाता क्&zwj;योंकि मुझ को ओथेलो की बरबादी का हाल अच्&zwj;छी तरह मालूम है&quot; लाला मदनमोहन नें साफ मन सै कहा पर हरदयाल के पापी मन को इतनी ही बात सै खटका हो गया.</p>
<p>
	&quot;दुनिया के लोगों का ढंग सदा अनोखा देखनें मैं आता है उन्&zwj;मैं सै कोई अपना मतलब दृष्&zwj;टांत और कहावतों के द्वारा कह जाता है, कोई अपना भाव<u> </u>दिल्लगी और हंसी की बातों मैं जता जाता है, कोई अपना प्रयोजन औरों पर रखकर सुना जाता है, कोई अपना आशय जताकर फ़िर पलट जानें का पहलू बनायें रखता है, पर मुझको ये बातें नहीं आतीं. मैं तो सच्&zwj;चा आदमी हूँ जो मनमैं होती है वह ज़बान सै कहता हूँ जो जबान से कहता हूँ वह पूरी करता हूँ&quot; लाला हरदयाल नें भरमा भरमी अपना संदेह प्रगट करके अन्त मैं अपनी सचाई जताई.</p>
<p>
	&quot;तो क्&zwj;या आपको इस्&zwj;समय यह संदेह हुआ कि मैंनें बहकानें वालों पर रख कर अपनी तरफ़ सै आपको &quot;रुपेका दोस्&zwj;त&quot; और &quot;मतलब का दोस्&zwj;त&quot; ठैराया है ?&quot; लाला मदनमोहन गिड़ गिड़ा कर कहनें लगे &quot;हाय ! आपनें मुझको अबतक नहीं पहचाना. मैं अपनें प्राणसै अधिक आपको सदा समझता रहा हूँ. इस संसार मैं आपसै बढ़कर मेरा कोई मित्र नहीं है जिस्&zwj;पर आपको मेरी तरफ़ सै अबतक इतना संदेह बन रहा है मुझको आप इतना नादान समझते हैं. क्&zwj;या मैं अपनें मित्र और शत्रु को भी नहीं पहचान्&zwj;ता ? क्&zwj;या आप सै अधिक मुझको संसार मैं कोई मनुष्&zwj;य प्&zwj;यारा है ? मैं कलेजा चीरकर दिखाऊं तों आपको मालूम हो कि आपकी प्रीति मेरे हृदय मैं कैसी अंकित हो रही है !&quot;</p>
<p>
	&quot;आप वृथा खेद करते हैं. मैं आपकी सच्&zwj;ची प्रीति को अच्&zwj;छी तरह जान्ता हूँ और मुझको भी इस संसार मैं आप सै बढ़कर कोई प्यारा नहीं है. मैंनें दुनिया का यह ढङ्ग केवल चालाक आदमियों की चालाकी जतानें के लिये आपसै कहा था आप वृथा अपनें ऊपर ले दोड़े. मुझको तो आपकी प्रीति का यहां तक विश्&zwj;वास है कि सूर्य चन्&zwj;द्रमा की चाल बदल जायगी तो भी आप की प्रीति मैं क़भी अन्तर न आयगा&quot; लाला हरदयालनें मदनमोहन के गले मैं हाथ डाल कर कहा.</p>
<p>
	&quot;प्रीति के बराबर संसार मैं कौन्&zwj;सा पदार्थ है ?&quot; लाला मदनमोहन कहनें लगे &quot;और सब तरह के सुख मनुष्&zwj;य को द्रव्&zwj;य सै मिल सक्ते हैं पर प्रीति का सुख सच्&zwj;चे मित्र बिना किसी तरह नहीं मिल्&zwj;ता जिस्&zwj;नें संसार मैं जन्&zwj;म लेकर प्रीति का रस नहीं लिया उसका जन्&zwj;म लेना बृथा है इसी तरह जो लोग प्रीति करके उस्&zwj;पर द्रढ़ नहीं वह उस्&zwj;के रस सै नावाफिक है.&quot;</p>
<p>
	&quot;निस्सन्देह ! प्रीति का सुख ऐसा ही अलौकिक है. संसार मैं जिन लोगों को भोजन के लिये अन्&zwj;न और पहन्ने के लिये वस्&zwj;त्र तक नहीं मिल्&zwj;ता उन्&zwj;को भी अपनें दु:ख सुख के साथी प्राणोपम मित्र के आगे अपना दु:ख रोकर छाती का बोझ हल्&zwj;का करनें पर, अपनें दुखों को सुन, सुन कर उस्&zwj;के जी भर आनें पर, उस्&zwj;के धैर्य देनें पर, उस्&zwj;के हाथ सै अपनी डबडबाई हुई आंखों के आंसू पुछ जानें पर, जो संतोष होता है वह किसी बड़े राजा को लाखों रुपे खर्च करनें सै भी नहीं होसक्ता&quot; लाला हरदयाल नें कहा.</p>
<p>
	&quot;निस्सन्देह ! मित्रता ऐसीही चीज है पर जो लोग प्रीति का सुख नहीं जान्&zwj;ते वह किसी तरह का इस्&zwj;का भेद नहीं समझ सक्ते&quot; लाला मदनमोहन कहनें लगें.</p>
<p>
	&quot;दुनियां के लोग बहुत करके रुपे के नफे नुक्&zwj;सान पर प्रीति का आधार समझते हैं. आज हरगोविंद नें लखनऊ की चार टोपियां मुझको अठारह रुपेमैं ला दी थीं इस्&zwj;पर हरकिशोर जल गये और मेरी प्रीति बढ़ानें के लिये बारह रुपे में वैसी ही टोपियां देनें लगे. इन्&zwj;के निकट प्रीति और मित्रता कोई ऐसी चीज है जो दस पांच रुपे की कसर खानें सै बातों मैं हाथ आसक्ती है !&quot;</p>
<p>
	&quot;हरकिशोरनें हरगोविंद की तरफ़सै आपका मन उछांटनें के लिये यह तद्वीर की हो तो भी कुछ आश्&zwj;चर्य नहीं.&quot; हरदयाल बोले &quot;मैं जान्ता हूँ कि हरकिशोर एक बड़ा&quot;-</p>
<p>
	इतनेंमैं एकाएक कमरे का दरवाजा खुला और हरकिशोर भीतर दाखल हुआ. उसको देखतेही हरदयाल की जबान बंद हो गई और दोनों नें लजाकर सिर झुका लिया.</p>
<p>
	&quot;पहलै आप अपनें शुभ चिन्&zwj;तकों के लिये सजा तजवीज कर लीजिये फ़िर मैं साठन मुलाहजें कराऊंगा. ऐसे वाहियात कामौं के वास्&zwj;ते इस जरूरी काम मैं हर्ज करना मुनासिब नहीं. हां लाला हरदयाल साहब क्&zwj;या फरमा रहे थे &quot;हरकिशोर एक बड़ा-&quot; क्&zwj;या है ?&quot; हरकिशोरनें कमरे मैं पांव रखते ही कहा.</p>
<p>
	&quot;चलो दिल्&zwj;लगी की बातैं रहनें दो लाओ, दिखलाओ तुम कैसी साठन लाए हो ? हम अपनी निज की सलाह के वास्&zwj;ते औरों का काम हर्ज नहीं किया चाहते&quot; लाला हरदयाल नें पहली बात उड़ाकर कहा.</p>
<p>
	&quot;मैं और नहीं हूँ पर अब आप चाहे जो बना दैं मुझको अपना माल दिखानें मैं कुछ उज्र नहीं पर इतना बिचार है कि आजकल सच्&zwj;चे माल की निस्&zwj;बत नकली या झूंटे माल पर ज्&zwj;याद: चम&zwj;क दमक मालूम होती है. मोतियों को देखिये चाहै मणियों को देखिये, कपड़ों को देखिये, चाहै गोटे किनारी को देखिये, जो सफाई झूंटे पर होगी वो सच्&zwj;चे पर हरगिज न होगी इस लिये मैं डरता हूँ कि शायद मेरा माल पसन्द न आय&quot; हरकिशोरनें मुस्कराकर कहा.</p>
<p>
	&quot;तुम कपड़ा दिखानें आए हो या बातोंकी दुकानदारी लगानें आए हो ? जो कपड़ा दिखाना हो तो झट पट दिखा दो नहीं तो अपना रस्&zwj;ता लो. हमको थोथी बातों के लिए इस्&zwj;समय अवकाश नहीं है&quot; लाला मदनमोहननें भौं चढ़ा कर कहा.</p>
<p>
	&quot;यह तो मैंनें पहले ही कहा था अच्&zwj;छा ! अब मैं जाता हूँ फ़िर किसी वक्&zwj;त हाजिर होऊंगा&quot;</p>
<p>
	&quot;तो तुम कल नो, दस बजे मकान पर आना&quot; यह कह कर लाला मदनमोहन नें उसै रूख़सत किया.</p>
<p>
	&quot;आपस मैं क्&zwj;या मजे की बातैं हो रही थीं न जानें यह हत्&zwj;या बीच मैं कहां सै आगई&quot; लाला हरदयाल बोले.</p>
<p>
	&quot;खैर अब कुछ दिल्&zwj;लगी की बात छेडिये !&quot; लाला मदनमोहन नें फरमायश की.</p>
<p>
	निदान बहुत देर तक अच्&zwj;छी तरह मिल भेट कर लाला हरदयाल अपनें मकान को गए और लाला मदनमोहन अपनें मकान को गए.</p>
<p>
	&nbsp;</p>
<p>
	<strong>प्रकरण-५</strong></p>
<p>
	<strong>-----&times;-----</strong></p>
<p>
	<em>विषयासक्&zwj;त <a href="http://hindisamay.com/upanyas/pariksha_guru.htm#_ftn7" name="_ftnref7" title=""><strong>[7]</strong></a></em></p>
<p>
	<strong>इच्&zwj;छा फलके लाभसों कब</strong> <strong>हुं</strong> <strong>न पूरहि आश</strong></p>
<p>
	<strong>जैसे पावक घृत मिले बहु विधि करत प्रकाश</strong></p>
<p>
	<strong>हरिवंश</strong> .</p>
<p>
	लाला मदनमोहन बाग सै आए पीछे ब्&zwj;यालू करके अपनें कमरे मैं आए उस्समय लाला ब्रजकिशोर, मुन्शी चुन्&zwj;नीलाल, मास्&zwj;टर शिंभूदयाल, बाबू बैजनाथ, पंडित पुरुषोत्तमदास, हकीम अहमदहुसैन वगैरे सब दरबारी लोग मौजूद थे. लाला साहब के आते ही ग्&zwj;वालियर के गवैयों का गाना होनें लगा.</p>
<p>
	&quot;मैं जान्ता हूँ कि आप इस निर्दोष दिल्&zwj;लगी को तो अवश्&zwj;य पसंद करते होंगे. देखिये इस्&zwj;सै दिन भर की थकान उतर जाती है और चित्त प्रसन्&zwj;न हो जाता है&quot; लाला मदनमोहन नें थोडी देर पीछै ब्रजकिशोर सै कहा.</p>
<p>
	&quot;सब बातें काम के पीछे अच्&zwj;छी लगती हैं. जो सब तरह का प्रबंध बन्ध रहा हो, काम के उसूलों पर दृष्टि हो, भले बुरे काम और भले बुरे आदमियों की पहचान हो, तो अपना काम किये पीछै घड़ी, दो घड़ी की दिल्&zwj;लगी मैं कुछ बिगाड़ नहीं है पर उस्&zwj;समय भी इस्&zwj;का व्&zwj;यसन न होना चाहिये&quot; लाला ब्रजकिशोर नें जवाब दिया.</p>
<p>
	&quot;अमीरौं को ऐश के सिवाय और क्&zwj;या काम है ?&quot; मास्टर शिंभूदयाल नें कहा.</p>
<p>
	&quot;राजनीति मैं कहा है &quot;राजा सुख भोगहि सदा मंत्री करहि सम्&zwj;हार ।। राजकाज बिगरे कछू तो मंत्री सिर भार <a href="http://hindisamay.com/upanyas/pariksha_guru.htm#_ftn8" name="_ftnref8" title="">[8]</a>।।&quot; पंडित पुरुषोत्तमदास बोले.</p>
<p>
	&quot;हां यहां के अमीरों का ढंग तो यही है. पर यह ढंग दुनियां सै निराला है. जो बात सब संसार के लिये अनुचित गिनी जाती है वही उन्&zwj;के लिये उचित समझी जाती है ! उन्&zwj;की एक, बात पर सुननें वाले लोट पोट हो जाते हैं ! उन्की कोई बात हिकमत सै खाली नहीं ठैरती ! जिन बातों को सब लोग बुरी जान्&zwj;ते हैं, जिन बातों को करनें मैं कमीनें भी लजाते हैं, जिन बातों के प्रगट होनें सै बदचलन भी शर्माते हैं, उन्&zwj;का करना यहां के धनवानों के लिये कुछ अनुचित नहीं हैं ! इन् लोगों को न किसी काम के प्रारंभ की चिन्&zwj;ता होती है ! न किसी काम के परिणाम का बिचार होता है ! यहां के धनपति तो अपनें को लक्ष्&zwj;मी पति समझते हैं परन्तु ईश्&zwj;वर के हां का यह नियम नहीं है. उस्&zwj;ने अपनी सृष्टि मैं सब गरीब अमीरों को एकसा बनाया है&quot; लाला ब्रजकिशोर कहनें लगे &quot;जो मनुष्&zwj;य ईश्&zwj;वर का नियम तोड़ेगा उस्&zwj;को अपनें पाप का अवश्&zwj;य दंड मिलैगा. जो लोग सुख भोग मैं पड़ कर अपनें शरीर या मन को कुछ परिश्रम नहीं देते प्रथम तो असावधान्&zwj;ता के कारण उन्&zwj;का वह बैभव ही नहीं रहता और रहा भी तो कुदरती कायदे के मूजिब उन्&zwj;का शरीर और मन क्रम सै दुर्बल होकर किसी काम का नहीं रहता. पाचन शक्तिके घटनें सै तरह, तरह के रोग उत्&zwj;पन्&zwj;न होते हैं और मानसिक शक्तिके घटनें सै चित्त की बिकलता, बुद्धि की अस्थिरता, और काम करनें की अरुचि उत्&zwj;पन्&zwj;न हो जाती है जिस्&zwj;सै थोड़े दिन मैं संसार दु:खरूप मालूम होनें लगता है.&quot;</p>
<p>
	&quot;परन्&zwj;तु अत्&zwj;यन्&zwj;त महनत करनें सै भी तो शिथिलता हो जाती है&quot; बाबू बैजनाथनें कहा.</p>
<p>
	&quot;इस्&zwj;सै वह बात नहीं निकलती कि बिल्कुल महनत न करो सब काम अंदाजसिर करनें चाहियें&quot; लाला ब्रजकिशोर कहनें लगे &quot;लिडिया का बादशाह कारून साईरस सै हारा उस्&zwj;समय साईरस उस्&zwj;की प्रजा को दास बनानें लगा तब कारूननें कहा &quot;हमको दास किस लिये बनाते हो ? हमारे नाश करनें का सीधा उपाय यह है कि हमारे शस्&zwj;त्र लेलो, हम को उत्तमोत्तम वस्&zwj;त्र भूषण पहननें दो, नाच रंग देखनें दो, श्रृंगार रसका अनुभव करनें दो, फ़िर थोड़े दिन मैं देखोगे कि हमारे शूरबीर अबला बन जायंगे और सर्वथा तुम सै युद्ध न कर सकेंगे&quot; निदान ऐसाही हुआ. पृथ्&zwj;वीराज का संयोगिता सै विवाह हुए पीछै वह इसी सुख मैं लिपट कर हिन्&zwj;दुस्&zwj;थान का राज खो बैठा और मुसल्मानों का राज भी अन्त मैं इसी भोग बिलास के कारण नष्&zwj;ट हुआ&quot;</p>
<p>
	&quot;आप तो जिस्&zwj;बात को कहते हैं हद्द के दरजे पर पहुँचा देते हैं भला ! पृथ्&zwj;वीराज और मुसल्मानों की बादशाहत का लाला साहब के काम काज सै क्&zwj;या सम्बन्ध है ? उन्&zwj;का द्रव्&zwj;य बहुत कर के अपनें भोग विलास मैं खर्च होता था परन्तु लाला साहब का तो परोपकार मैं होता है&quot; मास्&zwj;टर शिंभूदयाल नें कहा.</p>
<p>
	&quot;देखिये लाला साहब का मन पहले नाच तमाशे मैं बिल्&zwj;कुल नहीं लगता था पर इन्हों नें चार मित्रों का मेल मिलाप बढ़ानें के लिये अपना मन रोक कर उन्&zwj;की प्रसन्&zwj;नता की.&quot; पंडित पुरुषोत्तमदास बोले.</p>
<p>
	&quot;बुरे कामों के प्रसंग मात्र सै मनुष्&zwj;य के मन मैं पाप की ग्&zwj;लानि घटती जाती है. पहले लाला साहब को नाच रंग अच्&zwj;छा नहीं लगता था पर अब देखते, देखते व्&zwj;यसन हो गया. फ़िर जिन् लोगों की सोहबत सै यह व्&zwj;यसन हुआ उन्&zwj;को मैं लाला साहबका मित्र कैसे समझूं ? मित्रता का काम करे वह मित्र समझा जाता है अपनें मतलब के लिये लंबी, लंबी बातैं बनानें सै कोई मित्र नहीं हो सक्ता&quot; लाला ब्रजकिशोर कहनें लगे&quot; सादी नें कहा है &quot;एक दिवस मैं मनुज की विद्या जानी जाय ! पै न भूल, मन को कपट बरसन लग न लखाय&quot;।।<a href="http://hindisamay.com/upanyas/pariksha_guru.htm#_ftn9" name="_ftnref9" title="">[9]</a></p>
<p>
	&quot;तो क्&zwj;या आप इन् सब को स्&zwj;वार्थपर ठैराकर इन्&zwj;का अपमान करते हैं ?&quot; लाला मदनमोहन नें जरा तेज होकर कहा.</p>
<p>
	&quot;नहीं, मैं सबको एकसा नहीं ठैराता परन्तु परीक्षा हुए बिना किसी को सच्&zwj;चा मित्र भी नहीं कह सक्ता&quot; लाला ब्रजकिशोर कहनें लगे. &quot;केलीप्&zwj;स नामी एक एथीनियन सै साइराक्&zwj;यूस के बादशाह डिओन की बड़ी मित्रता थी. डिओन बहुधा केलीप्&zwj;स के मकान पर जाकर महीनों रहा करता था एक बार डिओन को मालूम हुआ कि केलीप्&zwj;स उस्&zwj;का राज छीन्ने के लिये कुछ उद्योग कर रहा है. डिओन नें केलीप्&zwj;स सै इस्&zwj;का वृत्तान्त पूछा. तब वह डिओन के पांव पकड़कर रोनें लगा और देवमंदिर मैं जाकर अपनी सच्&zwj;ची मित्रता के लिये कठिन सै कठिन सौगंध खा गया पर असल मैं यह बात झूंटी न थी. अन्त मैं केलीप्&zwj;स नें साइराक्&zwj;यूस पर चढ़ाई की और डिओन को महल ही मैं मरवा डाला ! इसलिये मैं कहता हूँ कि दूसरे की बातों मैं आकर अपना कर्तव्&zwj;य भूलना बड़ी भूल की बात है&quot;</p>
<p>
	&quot;अच्&zwj;छा ! फ़िर आप खुलकर क्&zwj;यों नहीं कहते आपके निकट लाला साहब को बहकानें वाला कौन, कौन है ?&quot; पंडितजी नें जुगत सै पूछा.</p>
<p>
	&quot;मैं यह नहीं कह सक्&zwj;ता जो बहकाते होंगे; अपनें जीमैं आप समझते होंगे मुझको लाला साहब के फ़ायदे सै काम है और लोगों के जी दुखानें सै कुछ काम नहीं है. मनुस्&zwj;मृति मैं कहा है &quot;सत्&zwj;य कहहु अरु प्रिय कहहु अप्रिय सत्&zwj;य न भाख ।। प्रियहु असत्&zwj;य न बोलिये धर्म्म सनातन राख.&quot; <a href="http://hindisamay.com/upanyas/pariksha_guru.htm#_ftn10" name="_ftnref10" title="">[10]</a> &quot;इस लिये मैं इस्&zwj;समय इतना ही कहना उचित समझता हूँ&quot; लाला ब्रजकिशोर नें जवाब दिया.</p>
<p>
	और इस्पर थोड़ी देर सब चुप रहे.</p>
<p>
	&nbsp;</p>
<p>
	<strong>प्रकरण-६</strong></p>
<p>
	<strong>-----&times;-----</strong></p>
<p>
	<em>भले बु</em> <em>रे</em> <em>की पहचान<a href="http://hindisamay.com/upanyas/pariksha_guru.htm#_ftn11" name="_ftnref11" title=""><strong>[11]</strong></a></em></p>
<p>
	<strong>धर्म्म, अर्थ शुभ कहत कोउ काम, अर्थ कहिं आन</strong></p>
<p>
	<strong>कहत धर्म्म कोउ अर्थ कोउ तीनहुं मिल शुभ जान</strong></p>
<p>
	मनुस्&zwj;मृति.</p>
<p>
	&quot;आप के कहनें मूजब किसी आदमी की बातों सै उस्&zwj;का स्&zwj;वभाव नहीं जाना जाता फ़िर उस्&zwj;का स्&zwj;वभाव पहचान्&zwj;नें के लिये क्&zwj;या उपाय करैं ?&quot; लाला मदनमोहननें तर्क की.</p>
<p>
	&quot;उपाय करनें की कुछ जरुरत नहीं है, समय पाकर सब अपनें आप खुल जाता है&quot; लाला ब्रजकिशोर कहनें लगे &quot;मनुष्&zwj;य के मन मैं ईश्&zwj;वरनें अनेक प्रकार की वृत्ति उत्&zwj;पन्&zwj;न की हैं जिन्&zwj;मैं परोपकारकी इच्&zwj;छा, भक्ति और न्&zwj;याय परता धर्म्&zwj;मप्रवृत्ति मैं गिनी जाती हैं; दृष्&zwj;टांत और अनुमानादि के द्वारा उचित अनुचित कामों की विवेचना, पदार्थज्ञान, और बिचारशक्ति का नाम बुद्धिबृत्ति है. बिना बिचारे अनेकबार के देखनें, सुन्&zwj;नें आदि सै जिस काम मैं मन की प्रबृत्ति हो, उसै आनुसंगिक प्रवृत्ति कहते हैं. काम, सन्तानस्&zwj;नेह, संग्रह करनें की लालसा, जिघांसा और आत्&zwj;मसुख की अभिरुचि इत्&zwj;यादि निकृष्&zwj;ट प्रवृत्ति मैं शामिल हैं और इन् सब के अविरोध सै जो काम किया जाय वह ईश्वर के नियमानुसार समझा जाता है परन्तु किसी काम मैं दो बृत्तियों का विरोध किसी तरह न मिट सके तो वहां ज़रूरत के लायक आनुसंगिक प्रबृत्ति और निकृष्&zwj;ट प्रबृत्ति को धर्मप्रबृत्ति और बुद्धि बृत्ति सै दबा देना चाहिये जैसे श्रीरामचन्&zwj;द्रजी नें राज पाट छोड़ कर बन मैं जानें सै धर्म्म प्रबृत्ति को उत्तेजित किया था.&quot;</p>
<p>
	&quot;यह तो सवाल और जवाब और हुआ मैंनें आपसै मनुष्&zwj;य का स्&zwj;वभाव पहिचान्&zwj;नें की राय पूछी थी आप बीच मैं मन की बृत्तियों का हाल कहनें लगे&quot; लाला मदनमोहन नें कहा.</p>
<p>
	&quot;इसी सै आगे चलकर मनुष्&zwj;य के स्&zwj;वभाव पहचान्&zwj;नें की रीति मालूम होगी-&quot;</p>
<p>
	&quot;पर आप तो काम सन्&zwj;तानस्&zwj;नेह आदि के अविरोध सै भक्ति और परोपकारादि करनें के लिये कहते हैं और शास्&zwj;त्रों मैं काम, क्रोध, लोभ, मोहादिक की बारम्बार निन्&zwj;दा की है फ़िर आप का कहना ईश्&zwj;वर के नियमानुसार कैसै हो सक्ता है ?&quot; पंडित पुरूषोत्तमदास बीच मैं बोल उठे.</p>
<p>
	&quot;मैं पहले कह चुका हूँ कि धर्म्मप्रबृत्ति और निकृष्&zwj;टप्रबृत्ति मैं विरोध हो वहां ज़रूरत के लायक धर्म्मप्रबृत्ति को प्रबल मान्ना चाहिये परन्तु धर्म्मप्रबृत्ति और बुद्धिप्रबृत्ति का बचाव किए पीछै भी निकृष्&zwj;टप्रबृत्ति का त्&zwj;याग किया जायगा तो ईश्&zwj;वर की यह रचना सर्वथा निरर्थक ठैरेगी पर ईश्&zwj;वर का कोई काम निरर्थक नहीं है. मनुष्&zwj;य निकृष्&zwj;टप्रबृत्ति के बस होकर धर्म्मप्रबृत्ति और बुद्धिबृत्ति की रोक नहीं मान्&zwj;ता इसी सै शास्&zwj;त्र मैं बारम्&zwj;बार उस्&zwj;का निषेध किया है. परन्तु धर्म्मप्रबृत्ति और बुद्धि को मुख्&zwj;य मानें पीछै उचित रीति सै निकृष्&zwj;टप्रबृत्ति का आचरण किया जाये तो गृहस्&zwj;थ के लिये दूषित नहीं हो सक्ता. हां उस्&zwj;का नियम उल्&zwj;लंघन कर किसी एक बृत्ति की प्रबलता सै और, और बृत्तियों के विपरीत आचरण कर कोई दु:ख पावै तो इस्&zwj;मैं किसी बस नहीं. सबसै मुख्&zwj;य धर्म्मप्रबृत्ति है परन्तु उस्&zwj;मैं भी जबतक और बृत्तियों के हक़ की रक्षा न की जायगी अनेक तरह के बिगाड़ होनें की सम्&zwj;भावना बनी रहैगी.&quot;</p>
<p>
	&quot;मुझको आपकी यह बात बिल्कुल अनोखी मालूम होती है भला परोपकारादि शुभ कामों का परिणाम कैसै बुरा हो सक्&zwj;ता है ?&quot; पंडित पुरुषोत्तमदास नें कहा.</p>
<p>
	&quot;जैसे अन्&zwj;न प्राणाधार है परन्तु अति भोजन सै रोग उत्&zwj;पन्&zwj;न होता है&quot; लाला ब्रजकिशोर कहनें लगे &quot;देखिये परोपकार की इच्&zwj;छा ही अत्&zwj;यन्&zwj;त उपकारी है परन्तु हद्द सै आगे बढ़नें पर वह भी फ़िजूलखर्ची समझी जायगी और अपनें कुटुंब परवारादि का सुख नष्&zwj;ट हो जायगा जो आलसी अथवा अधर्म्मियों की सहायता की तो उस्&zwj;सै संसार मैं आलस्&zwj;य और पाप की बृद्धि होगी इसी तरह कुपात्र मैं भक्ति होनें सै लोक, परलोक दोनों नष्&zwj;ट हो जायंगे. न्&zwj;यायपरता यद्यपि सब बृत्तियों को समान रखनें वाली है परन्तु इस्&zwj;की अधिकता सै भी मनुष्&zwj;य के स्&zwj;वभाव मैं मिलनसारी नहीं रहती, क्षमा नहीं रहती. जब बुद्धि बृत्ति के कारण किसी वस्&zwj;तु के बिचार मैं मन अत्&zwj;यन्&zwj;त लग जायगा तो और जान्&zwj;नें लायक पदार्थों की अज्ञानता बनी रहैगी मन को अत्&zwj;यन्&zwj;त परिश्रम होनें सै वह निर्बल हो जायगा और शरीर का परिश्रम बिल्कुल न होनें के कारण शरीर भी बलहीन हो जायगा. आनुसंगिक प्रबृत्ति के प्रबल होनें सै जैसा संग होगा वैसा रंग तुरत लग जाया करेगा. काम की प्रबलता सै समय असमय और स्&zwj;वस्&zwj;त्री परस्&zwj;त्री आदि का कुछ बिचार न रहैगा. संतानस्&zwj;नेह की बृत्ति बढ़ गई तो उस्&zwj;के लिये आप अधर्म्म करनें लगेगा, उस्को लाड, प्&zwj;यार मैं रखकर उस्&zwj;के लिये जुदे कांटे बोयेगा. संग्रह करनें की लालसा प्रबल हुई तो जोरी सै, चोरी सै, छल सै, खुशामद सै, कमानें की डिढ्या पड़ैगी और खानें खर्चनें के नाम सै जान निकल जायगी. जिघांसा बृत्ति प्रबल हुई तो छोटी, छोटी सी बातों पर अथवा खाली संदेह पर ही दूसरों का सत्&zwj;यानाश करनें की इच्&zwj;छा होगी और दूसरों को दंड देती बार आप दंड योग्&zwj;य बन जायगा. आत्&zwj;म सुख की अभिरुचि हद्द सै आगे बढ़ गई तो मन को परिश्रम के कामों सै बचानें के लिये गानें बजानें की इच्&zwj;छा होगी, अथवा तरह, तरह के खेल तमाशे हंसी चुहल की बातें, नशेबाजी, और खुशामद मैं मन लगैगा. द्रब्&zwj;य के बल सै बिना धर्म्म किये धर्मात्मा बना चाहैंगे, दिन रात बनाव सिंगार मैं लगे रहैंगे. अपनी मानसिक उन्&zwj;नति करनें के बदले उन्&zwj;नति करनें वालों सै द्रोह करैंगे, अपनी झूंटी ज़िद निबाहनें मैं सब बढ़ाई समझैंगे, अपनें फ़ायदे की बातों मैं औरों के हक़ का कुछ बिचार न करेंगे. अपनें काम निकालनें के समय आप खुशामदी बन जायंगे, द्रब्य की चाहना हुई तो उचित उपायों सै पैदा करनें के बदले जुआ, बदनी धरोहड़, रसायन, या धरी ढकी दोलत ढूंडते फिरैंगे.&quot;</p>
<p>
	&quot;आप तो फ़िर वोही मन की बृत्तियों का झगड़ा ले बैठे. मेरे सवाल का जवाब दीजिये या हार मानिये&quot; लाला मदनमोहन उखता कर कहनें लगे.</p>
<p>
	&quot;जब आप पूरी बात ही न सुनें तो मैं क्&zwj;या जवाब दूं ? मेरा मतलब इतनें बिस्&zwj;तार सै यह था कि बृत्तियों का सम्बन्ध मिला कर अपना कर्तव्&zwj;य कर्म निश्&zwj;चय करना चाहिये. किसी एक बृत्ति की प्रबलता सै और बृत्तियों का बिचार किया जायगा तो उस्&zwj;में बहुत नुक्&zwj;सान होगा&quot; लाला ब्रजकिशोर कहनें लगे:-</p>
<p>
	&quot;वाल्&zwj;मीकि रामायण मैं भरत सै रामचन्&zwj;द्र नें और महाभारत मैं नारदमुनि नें राजायुधिष्ठिर सै ये प्रश्&zwj;न किया है &quot;धर्महि धन, अर्थहिधरम बाधक तो कहुं नाहिं ?।। काम न करत बिगार कछु पुन इन दोउन मांहिं ?।।&quot;<a href="http://hindisamay.com/upanyas/pariksha_guru.htm#_ftn12" name="_ftnref12" title="">[12]</a></p>
<p>
	&quot;बिदुरप्रजागर मैं बिदुरजी राजाधृतराष्&zwj;ट्र सै कहते हैं धर्म अर्थ अरु काम, यथा समय सेवत जु नर ।। मिल तीनहुँ अभिराम, ताहि देत दुहुंलोक सुख ।।&quot; <a href="http://hindisamay.com/upanyas/pariksha_guru.htm#_ftn13" name="_ftnref13" title="">[13]</a> &quot;बिष्णु पुराण मैं कहा है &quot;धर्म बिचारै प्रथम पुनि अर्थ, धर्म अविरोधि ।। धर्म, अर्थ बाधा रहित सेवै काम सुसोधि ।।&quot;<a href="http://hindisamay.com/upanyas/pariksha_guru.htm#_ftn14" name="_ftnref14" title="">[14]</a></p>
<p>
	&quot;रघुबंश मैं अतिथि की प्रशंसा करतीबार महाकवि कालिदास नें कहा है &quot;निरीनीति कायरपनो केवल बल पशुधर्म्म ।। तासों उभय मिलाय इन सिद्ध किये सब कर्म्म ।।&quot; <a href="http://hindisamay.com/upanyas/pariksha_guru.htm#_ftn15" name="_ftnref15" title="">[15]</a></p>
<p>
	&quot;हीन निकम्&zwj;मे होत हैं बली उपद्रववान ।। तासों कीन्&zwj;हें मित्र तिन मध्&zwj;यम बल अनुमान ।।&quot; <a href="http://hindisamay.com/upanyas/pariksha_guru.htm#_ftn16" name="_ftnref16" title="">[16]</a></p>
<p>
	&quot;चाणक्&zwj;य मैं लिखा है &quot;बहुत दान ते बलि बँध्&zwj;यो मान मरो कुरुराज ।। लंपट पन रावण हत्&zwj;यो अति वर्जित सब काज ।।&quot; <a href="http://hindisamay.com/upanyas/pariksha_guru.htm#_ftn17" name="_ftnref17" title="">[17]</a></p>
<p>
	&quot;फ्रीजिया के मशहूर हकीम एपिक्&zwj;टेट्स की सब नीति इन दो बचनों मैं समाई हुई है कि &quot;धैर्य सै सहना&quot; और &quot;मध्&zwj;यम भाव सै रहना&quot; चाहिये.</p>
<p>
	&quot;कुरान मैं कहा है कि &quot;अय (लोगों) ! खाओ, पीओ परन्तु फ़िजूलखर्ची न करो ।।&quot; <a href="http://hindisamay.com/upanyas/pariksha_guru.htm#_ftn18" name="_ftnref18" title="">[18]</a></p>
<p>
	&quot;बृन्&zwj;द कहता है &quot;कारज सोई सुधर है जो करिये समभाय ।। अति बरसे बरसे बिना जों खेती कुम्&zwj;हलाय ।।&quot;</p>
<p>
	&quot;अच्छा संसार मैं किसी मनुष्&zwj;य का इसरीति पर पूरा बरताव भी आज तक हुआ है ?&quot; बाबू बैजनाथ नें पूछा.</p>
<p>
	&quot;क्&zwj;यों नहीं देखिये पाईसिस्&zwj;ट्रेट्रस नामी एथीनियन का नाम इसी कारण इतिहास मैं चमक रहा है. वह उदार होनें पर फ़िजूलखर्च न था और किसी के साथ उपकार कर के प्रत्&zwj;युपकार नहीं चाहता था बल्कि अपनी मानवरी की भी चाह न रखता था. वह किसी दरिद्र के मरनें की खबर पाता तो उस्&zwj;की क्रिया कर्म के लिये तत्&zwj;काल अपनें पास सै खर्च भेज देता, किसी दरिद्र को बिपद ग्रस्थ देखता तो अपनें पास सै सहायता कर के उस्&zwj;के दु:ख दूर करनें का उपाय करता, पर क़भी किसी मनुष्&zwj;य को उस्&zwj;की आवश्&zwj;यकता सै अधिक देकर आलसी और निरूद्यमी नहीं होनें देता था. हां सब मनुष्&zwj;यों की प्रकृति ऐसी नहीं हो सक्ती, बहुधा जिस मनुष्&zwj;य के मन मैं जो वृत्ति प्रबल होती है वह उस्&zwj;को खींच खांच कर अपनी ही राह पर ले जाती है जैसे एक मनुष्&zwj;य को जंगल मैं रुपों की थैली पड़ी पावै और उस्&zwj;समय उस्&zwj;के आस पास कोई न हो तब संग्रह करनें की लालसा कहती है कि &quot;इसै उठा लो&quot; सन्&zwj;तानस्&zwj;नेह और आत्&zwj;म सुख की अभिरुचि सम्&zwj;मति देती है कि &quot;इस काम सै हम को भी सहायता मिलेगी&quot; न्&zwj;याय परता कहती है कि &quot;न अपनी प्रसन्&zwj;नता सै यह किसी नें हमको दी न हमनें परिश्रम करके यह किसी सै पाई फ़िर इस पर हमारा क्&zwj;या हक़ है ? और इस्&zwj;का लेना चोरी सै क्&zwj;या कम है ? इसै पर धन समझ कर छोड़ चलो&quot; परोपकार की इच्&zwj;छा कहती है कि &quot;केवल इस्&zwj;का छोंड़ जाना उचित नहीं, जहां तक हो सके उचित रीति सै इस्&zwj;को इस्&zwj;के मालिक के पास पहुँचानें का उपाय करो&quot; अब इन् बृत्तियों सै जिस बृत्ति के अनुसार मनुष्&zwj;य काम करे वह उसी मेल मैं गिना जाता है यदि धर्म्मप्रबृत्ति प्रबल रही तो वह मनुष्&zwj;य अच्&zwj;छा समझा जायगा, और इस रीति सै भले बुरे मनुष्&zwj;यों की परीक्षा समय पाकर अपनें आप हो जायगी बल्कि अपनी बृत्तियों को पहचान कर मनुष्&zwj;य अपनी परीक्षा भी आप कर सकेगा, राजपाट, धन दौलत, शिक्षा, स्&zwj;वरूप, बंश मर्यादा सै भले बुरे मनुष्&zwj;य की परीक्षा नहीं हो सक्ती. बिदुरजी नें कहा है, &quot;उत्तमकुल आचार बिन करे प्रमाण न कोई ।। कुलहीनो आचारयुत लहे बड़ाई सोइ ।।&quot;</p>
<p>
	<strong>प्रकरण</strong> <strong>-</strong> <strong>७<a href="http://hindisamay.com/upanyas/pariksha_guru.htm#_ftn19" name="_ftnref19" title=""><strong>[19]</strong></a></strong></p>
<p>
	<strong>-----&times;-----</strong></p>
<p>
	<em>सावधानी (होशयारी)</em></p>
<p>
	<strong>सब भूतनको तत्&zwj;व लख कर्म योग पहिचान ।।</strong></p>
<p>
	<strong>मनुजनके यत्&zwj;नहि लखहिं सो पंडित गुणवान ।। <a href="http://hindisamay.com/upanyas/pariksha_guru.htm#_ftn20" name="_ftnref20" title=""><strong>[20]</strong></a> </strong></p>
<p>
	बिदुर प्रजागरे</p>
<p>
	&quot;यहां तो आप अपनें कहनें पर खुद ही पक्&zwj;के न रहें, आपनें केलीप्&zwj;स और डिओन का दृष्&zwj;टांत देकर यह बात साबित की थी कि किसी की जाहिरी बातों सै उस्&zwj;की परीक्षा नहीं हो सक्ती परन्&zwj;तु अन्&zwj;त मैं आप नें उसी के कामों सै उस्&zwj;को पहचान्&zwj;नें की राय बतलाई&quot; बाबू बैजनाथ नें कहा.</p>
<p>
	&quot;मैंनें केलीप्&zwj;सके दृष्&zwj;टांत मैं पिछले कामों सै पहली बातों का भेद खोल कर उस्&zwj;का निज स्&zwj;वभाव बता दिया था इसी तरह समय पाकर हर आदमी के कामों सै मन की बृत्तियों पर निगाह करकै उस्&zwj;की भलाई बुराई पहचान्&zwj;नें की राह बतलाई तो इस्&zwj;सै पहली बातों सै क्&zwj;या बिरोध हुआ ?&quot; लाला ब्रजकिशोर पूछनें लगे.</p>
<p>
	&quot;अच्&zwj;छा ! जब आप के निकट मनुष्&zwj;य की परीक्षा बहुत दिनों मैं उस्&zwj;के कामों सै हो सक्ती है तो पहले कैसा बरताव रक्&zwj;खैं ? क्या उस्&zwj;की परीक्षा न हो जब तक उस्&zwj;को अपनें पास न आनें दें ?&quot; लाला मदनमोहन नें पूछा.</p>
<p>
	&quot;नहीं, केवल संदेह सै किसी को बुरा समझना, अथवा किसी का अपमान करना सर्वथा अनुचित है परन्तु किसी की झूंटी बातों मैं आकर ठगा जाना भी मूर्खता सै खाली नहीं.&quot; लाला ब्रजकिशोर कहनें लगे &quot;महाभारत मैं कहा है &quot;मन न भरे पतियाहु जिन पतियायेहु अति नाही।। भेदी सों भय होत ही जर उखरे छिन माहिं ।।&quot; <a href="http://hindisamay.com/upanyas/pariksha_guru.htm#_ftn21" name="_ftnref21" title="">[21]</a> इस्&zwj;कारण जब तक मनुष्&zwj;य की परीक्षा न हो साधारण बातों मैं उस्&zwj;के जाहिरी बरताव पर दृष्टि रखनी चाहिये परन्तु जोखों के काम मैं उस्&zwj;सै सावधान रहना चाहिये. उस्&zwj;का दोष प्रगट होनें पर उस्&zwj;को छोड़नें मैं संकोच न हो इस लिये अपना भेदी बना कर, उस्&zwj;का अहसान उठाकर, अथवा किसी तरह की लिखावट और जबान सै उस्&zwj;के बसवर्ती होकर अपनी स्&zwj;वतन्त्रता न खोवै यद्यपि किसी, किसी के बिचार मैं छल, बल की प्रतिज्ञाओं का निबाहना आवश्&zwj;यक नहीं है परन्तु प्रतिज्ञा भंग करनें की अपेक्षा पहले बिचार कर प्रतिज्ञा करना हर भांत अच्&zwj;छा है&quot;</p>
<p>
	&quot;ऐसी सावधानी तो केवल आप लोगों ही सै हो सक्ती है जो दिन रात इन्&zwj;हीं बातों के चारा बिचार मैं लगे रहैं&quot; लाला मदनमोहन नें हँसकर कहा.</p>
<p>
	मैं ऐसा सावधान नहीं हूँ परन्तु हर काम के लिये सावधानी की बहुत जरुरत है&quot; लाला ब्रजकिशोर कहनें लगे &quot;मैं अभी मन की बृत्तियों का हाल कहक़र अच्&zwj;छे बुरे मनुष्&zwj;यों की पहचान बता चुका हूँ परन्तु उन मैं सै धर्म्मप्रबृत्ति की प्रबलता रखनें वाले अच्छे आदमी भी सावधानी बिना किसी काम के नहीं हैं क्&zwj;योंकि वे बुरी बातों को अच्&zwj;छा समझ कर धोखा खा जाते हैं आपनें सुना होगा कि हीरा और कोयला दोनों मैं कार्बोन है और उन्&zwj;के बन्नें की रसायनिक क्रिया भी एक सी है और दोनों मैं कार्बोन रहता है केवल इतना अन्तर है हीरे मैं निरा कार्बोन जमा रहता है और कोयले मैं उस्&zwj;की कोई खास सूरत नहीं होती जो कार्बोन जमा हुआ, दृढ़ रहनें सै बहुत कठोर, स्&zwj;वच्&zwj;छ, स्&zwj;वेत और चमकदार होकर हीरा कहलाता है वही कार्बोन परमाणुओं के फैल फुट और उलट पुलट होनें के कारण काला, झिर्झिरा, बोदा और एक सूरत मैं र&zwj;हकर कोयला कहलाता है ! येही भेद अच्&zwj;छे मनुष्&zwj;यों मैं और अच्&zwj;छी प्रकृतिवाले सावधान मनुष्यों मैं है कोयला बहुतसी जहरीली और दुर्गंधित हवाओं को सोख लेता है अपनें पास की चीजों को गलनें सड़नें की हानि सै बचाता है. और अमोनिया इत्&zwj;यादि के द्वारा वनस्&zwj;पति को फ़ायदा पहुँचाता है इसी तरह अच्&zwj;छे आदमी दुष्&zwj;कर्मों सै बचते हैं परन्तु सावधानी का योग मिले बिना हीरा की तरह कीमती नहीं हो सक्ते&quot;</p>
<p>
	&quot;मुझे तो यह बातें मन: कल्पित मालूम होती हैं क्&zwj;योंकि संसार के बरताव सै इन्&zwj;की कुछ बिध नहीं मिल्&zwj;ती संसार मैं धनवान् कुपढ़, दरिद्री, पंडित, पापी सुखी, धर्मात्&zwj;मा दुखी, असावधान अधिकारी, सावधान आज्ञाकारी, भी देखनें में आते हैं&quot; मास्&zwj;टर शिंभूदयाल नें कहा.</p>
<p>
	&quot;इस्&zwj;के कई कारण हैं&quot; लाला ब्रजकिशोर कहनें लगे &quot;मैं पहले कह चुका हूँ कि ईश्&zwj;वर के नियमानुसार मनुष्&zwj;य जिस विषय मैं भूल करता है बहुधा उस्&zwj;को उसी विषय मैं दंड मिलता है. जो बिद्वान दरिद्री मालूम होतें हैं वह अपनी विद्या मैं निपुण हैं परन्तु सांसारिक व्&zwj;यवहार नहीं जान्&zwj;ते अथवा जान बूझ कर उस्&zwj;के अनुसार नही बरतते. इसी तरह जो कुपढ़ धनवान दिखाई देते हैं वह विद्या नहीं पढ़े परन्तु द्रव्&zwj;योपार्जन करनें और उस्&zwj;के रक्षा करनें की रीति जान्&zwj;ते हैं. बहुदा धनवान रोगी होते हैं और गरीब नैरोग्&zwj;य रहते हैं इस्&zwj;का यह कारण है कि धनवान द्रव्&zwj;योपार्जन करनें की रीति जान्&zwj;ते हैं परन्तु शरीर की रक्षा उचित रीति सै नहीं करते और गरीबों की शरीर रक्षा उचित रीति सै बन् जाती है परन्तु वे धनवान होनें की रीति नहीं जान्&zwj;ते. इसी तरह जहां जिस बात की कसर होती है वहां उसी चीज की कमी दिखाई देती है. परन्तु कहीं, कहीं प्रकृति के विपरीत पापी सुखी, धर्मात्&zwj;मा दुखी, असावधान अधिकारी, सावधान आज्ञाकारी दिखाई देते हैं. इस्&zwj;के दो कारण हैं. एक यह है कि संसार की बर्तमान दशा के साथ मनुष्&zwj;य का बड़ा दृढ़ सम्बन्ध रहता है इस लिये क़भी, क़भी औरों के हेतु उस्&zwj;का विपरीत भाव हो जाता है जैसे मा बाप कें विरसे सै द्रव्&zwj;य, अधिकार या ऋण रोगादि मिल्&zwj;ते हैं, अथवा किसी और की धरी हुई दौलत किसी और के हाथ लगजानें सै उस्&zwj;का मालिक बन बैठता है, अथवा किसी अमीर की उदारता सै कोई नालायक धनवान बन जाता है, अथवा किसी पास पड़ौसी की गफ़लत सै अपना सामान जल जाता है, अथवा किसी दयालु बिद्वान के हितकारी उपदेशों सै कुपढ़ मनुष्&zwj;य विद्या का लाभ ले सक्ते हैं, अथवा किसी बलवान लुटेरे की लूट मार सै कोई गृहस्&zwj;थ बेसबव धन और तन्दुरस्&zwj;ती खो बैठता है और ये सब बात लोगों के हक़ मैं अनायास होती रहती हैं इसलिये इनको सब लोग प्रारब्&zwj;ध फल मान्&zwj;ते हैं परन्तु ऐसे प्रारब्&zwj;धी लोगों मैं जिस्को कोई वस्&zwj;तु अनायास मिल गई पर उस्&zwj;के स्थिर रखनें के लिये उस्&zwj;के लायक कोई बृत्ति अथवा सब बृत्तियों की सहायता स्&zwj;वरूप सावधानी ईश्&zwj;वर नें नहीं दी तो वह उसचीज़ को अन्त मैं अपनी स्&zwj;वाभाविक बृत्तियों की प्रबलता सै वह वस्तु अधिक हुई तो उस्मैं उन बृत्तियों का नुक्सान गुप्&zwj;त रहक़र समय पर ऐसे प्रगट होता है जैसे बचपन की बेमालूम चोट बड़ी अवस्&zwj;था मैं शरीर को निर्बल पाकर अचानक कसक उठे, या शतरंज मैं किसी चाल की भूल का असर दसबीस चाल पीछै मालूम हो. पर ईश्&zwj;वर की कृपा सै किसी को कोई बस्&zwj;तु मिलती है तो उस्&zwj;के साथ ही उस्&zwj;के लायक बुद्धि भी मिल जाती है या ईश्&zwj;वर की कृपा सैकिसी कायम मुकाम (प्रतिनिधि) वगैरे की सहायता पाकर उस्&zwj;के ठीक, ठीक&zwj; काम चलनें का बानक बन जाता है जिस्&zwj;सै वह नियम निभे जाते हैं परन्तु ईश्&zwj;वर के नियम मनुष्&zwj;य सै किसी तरह नहीं टूट सक्ते.&quot;</p>
<p>
	&quot;मनुष्&zwj;य क्&zwj;या मैं तो जान्&zwj;ता हूँ ईश्&zwj;वरसे भी नहीं टूट सक्&zwj;ते&quot; बाबू बैजनाथनें कहा.</p>
<p>
	&quot;ऐसा बिचारना अनुचित है ईश्&zwj;वर को सब सामर्थ्&zwj;य है देखो प्रकृतिका यह नियम सब जगह एकसा देखा जाता है कि गर्म होनें से हरेक चीज फैलती है और ठंडी होनें सै सिमट जाती है यही नियम २१२ डिक्री तक जल के लिये भी है परन्तु जब जल बहुत ठंडा होकर ३२ डिक्री पर बर्फ बन्&zwj;ने लगता है तो वह ठंड सै सिमटनें केबदले फैलता जाता और हल्&zwj;का होनें के कारण पानी के ऊपर तैरता रहता है इसमैं जल जंतुओंकी प्राणरक्षा के लिये यह साधारण नियम बदल दिया गया ऐसी बातों सै उस्&zwj;की अपरिमित शक्ति का पूरा प्रमाण मिलता है उसनें मनुष्&zwj;य के मानसिक भावादि सै संसार के बहुतसे कामोंका गुप्त सम्बन्ध इस तरह मिला रक्&zwj;खा है कि जिस्के आभास मात्र सै अपना चित्त चकित होजाता है. यद्यपि ईश्&zwj;वर के ऐसे बहुतसे कामोंकी पूरी थाह मनुष्&zwj;य की तुच्&zwj;छ बुद्धि को नहीं मिली तथापि उसनें मनुष्य को बुद्धि दी है. इस लिये यथाशक्ति उस्&zwj;के नियमों का बिचार करना, उन्&zwj;के अनुसार बरतना और बिपरीत भावका कारण ढूंढना उस्&zwj;को उचित है, सो मैं अपनी तुच्&zwj;छ बुद्धि के अनुसार एक कारण पहले कह चुकाहूँ. दूसरा यह मालूम होता है कि जैसे तारों की छांह चंद्रमा की चांदनी मैं और चंद्रमाकी चांदनी सूर्य्य की धूपमैं मिलकर अपनें आप उस्&zwj;का तेज बढ़ानें लगती है इसी तरह बहुत उन्&zwj;नति मैं साधारण उन्नति अपनें आप मिल जाती है. जबतक दो मनुष्&zwj;यों का अथवा दो देशों का बल बराबर रहता है कोई किसी को नहीं हरा सक्ता, परन्तु जब एक उन्&zwj;नतिशाली होता है, आकर्षणशक्ति के नियमानुसार दूसरे की समृद्धि अपनें आप उसकी तरफ़को खिचनें लगती है देखिये जबतक हिन्दुस्थान मैं और देशों सै बड़कर मनुष्&zwj;य के लिये वस्&zwj;त्र और सब तरह के सुख की सामग्री तैयार होती थी, रक्षाके उपाय ठीक, ठीक बनरहे थे, हिन्दुस्थान का वैभव प्रतिदिन बढ़ता जाता था परन्तु जबसै हिन्दुस्थान का एका टूटा और और देशोंमैं उन्&zwj;नति हुई बाफ और बिजली आदि कलोंके द्वारा हिन्दुस्थान की अपेक्षा थोड़े खर्च थोड़ी महनत, और थोड़े समय मैं सब काम होनें लगा हिन्दुस्थान की घटती के दिन आगए; जब तक हिन्दुस्थान इन बातों मैं और देशों की बराबर उन्&zwj;नति न करेगा यह घाटा क़भी पूरा न होगा. हिन्दुस्थान की भूमि मैं ईश्&zwj;वर की कृपा सै उन्&zwj;नति करनें के लायक सब सामान बहुतायतसे मौजूद हैं केवल नदियों के पानी ही सै बहुत तरह की कलैं चल सक्ती हैं परन्तु हाथ हिलाये बिना अपनें आप ग्रास मुख मैं नहीं जाता नई, नई युक्तियों का उपयोग किये बिना काम नहीं चलता. पर इन बातों सै मेरा यह मतलब हरगिज नहीं है कि पुरानी, पुरानी सब बातैं बुरी और नई, नई सब बातें एकदम अच्&zwj;छी समझ ली जायं. मैंनें यह दृष्&zwj;टांत केवल इस बिचार सै दिया है कि अधिकार और व्&zwj;यापारादि के कामों मैं कोई, कोई युक्ति किसी समय कामकी होती है वह भी कालान्&zwj;तर मैं पुरानी रीति भांत पलटजानें पर अथवा किसी और तरह की सूधी राह से निकल आनें पर अपनें आप निरर्थक हो जाती है और संसार के सब कामों का सम्बन्ध परस्&zwj;पर ऐसा मिला रहता है कि एक की उन्&zwj;नति अवनति का असर दूसरों पर तत्&zwj;काल हो जाता है इस कारण एक सावधानी बिना मनकी बृत्तियों के ठीक होनें पर भी जमानें के पीछै रह जानें सै क़भी, क़भी अपनें आप अवनति हो जाती है और इन्हीं कारणों सै कहीं, कहीं प्रकृति के विपरीत भाव दिखाई देता है.&quot;</p>
<p>
	&quot;इस्&zwj;सै तो यह बात निकली की हिन्दुस्थान मैं इस्&zwj;समय कोई सावधान नहीं है&quot; मुन्शी चुन्नीलाल नें कहा.</p>
<p>
	&quot;नहीं यह बात हरगिज नहीं है, परन्तु सावधानी का फल प्रसंग के अनुसार अलग, अलग होता है&quot; लाला ब्रजकिशोर कहनें लगे &quot;तुम अच्&zwj;छी तरह बिचार कर देखोगे तो मालूम हो जायगा कि हरेक समाजका मुखिया कोई निरा विद्वान अथवा धनवान नहीं होता, बल्कि बहुधा सावधान मनुष्&zwj;य होता है और जो खुशी बड़े राजाओंको अपनें बराबर वालों मैं प्रतिष्&zwj;ठा लाभ सै होती है वही एक गरीब सै गरीब लकड़हारे को भी अपनें बराबर वालोंमैं इज्&zwj;जत मिलनें सै होती है और उन्&zwj;नति का प्रसंग हो तो वह धीरै, धीरै उन्&zwj;नति भी करता जाता है परन्तु इन दोनों की उन्&zwj;नतिका फल बराबर नहीं होता क्&zwj;योंकि दोनोंको उन्&zwj;नति करनें के साधन एकसे नहीं मिलते. मनुष्&zwj;य जिन कामोंमैं सदैव लगा रहता है अथवा जिन बातों का बारबार अनुभव करता है बहुधा उन्&zwj;हीं कामोंमैं उस्&zwj;की बुद्धि दौड़ती है और किसी सावधान मनुष्&zwj;यकी बुद्धि किसी अनूठे काममैं दौड़ी भी तो उसै काममैं लानें के लिये बहुत करकै मौका नहीं मिलता. देशकी उन्&zwj;नति अवनतिका आधार वहां के निवासियों की प्रकृति पर है. सब देशोंमैं सावधान और असावधान मनुष्&zwj;य र&zwj;हते हैं परन्तु जिस देशके बहुत मनुष्&zwj;य सावधान और उद्योगी होते हैं उस्&zwj;की उन्&zwj;नति होती जाती है और जिस देशमैं असावधान और कमकस विशेष होते हैं उस्&zwj;की अवनति होती जाती है. हिन्दुस्थान मैं इस समय और देशों की अपेक्षा सच्&zwj;चे सावधान बहुत कम हैं और जो हैं वे द्रव्&zwj;य की असंगति सै, अथवा द्रव्यवानों की अज्ञानता सै, अथवा उपयोगी पदार्थों की अप्राप्तिसै, अथवा नई, नई युक्तियों के अनुभव करनें की कठिनाइयोंसै, निरर्थक से हो रहे हैं और उन्&zwj;की सावधानता बनके फूलोंकी तरह कुछ उपयोग किये बिना बृथा नष्ट हो जाती है परन्तु हिन्दुस्थान मैं इस समय कोई सावधान न हो यह बात हर&zwj;गिज नहीं है&quot;</p>
<p>
	&quot;मेरे जान तो आजकल हिन्दुस्थान मैं बराबर उन्&zwj;नति होती जाती है, जगह, जगह पढ़नें लिखनें की चर्चा सुनाई देती है, और लोग अपना हक़ पहचान्नें लगे हैं&quot; बाबू बैजनाथनें कहा.</p>
<p>
	&quot;इन सब बातों मैं बहुत सी स्&zwj;वार्थपरता और बहुत सी अज्ञानता मिली हुई है परन्तु हकीकत मैं देशोन्&zwj;नति बहुत थोड़ी है&quot; लाला ब्रजकिशोर कहनें लगे &quot;जो लोग पढ़ते हैं वे अपनें बाप दादोंका रोजगार छोड़कर केवल नौकरींके लिये पढ़ते हैं और जो देशोन्&zwj;नतिके हेतु चर्चा करते हैं उनका लक्ष अच्&zwj;छा नहीं है वे थोथी बातों पर बहुत हल्&zwj;ला मचाते हैं परन्तु विद्याकी उन्&zwj;नति, कलोंके प्रचार, पृथ्&zwj;वीके पैदावार बढ़ानें की नई, नई युक्ति और लाभदायक व्&zwj;यापारादि आवश्&zwj;यक बातों पर जैसा चाहिये ध्&zwj;यान नहीं देते जिस्&zwj;सै अपनें यहांका घाटा पूरा हो. मैं पहले कह चुका हूँ कि जिन मनुष्&zwj;यों की जो बृत्तियाँ प्रबल होती हैं वह उनको खींच खांचकर उसी तरफ़ ले जाती हैं सो देख लीजिए कि हिन्दुस्थान मैं इतनें दिन सै देशोन्&zwj;नति चर्चा हो रही है परन्तु अबतक कुछ उन्&zwj;नति नहीं हुई और फ्रांसवालों को जर्मनीवालों सै हारे अभी पूरे दस बर्ष नहीं हुए जिस्&zwj;मैं फ्रांसवालों नें सच्ची सावधानी के कारण ऐसी उन्&zwj;नति करली कि वे आज सब सुधरी हुई बलायतों सै आगै दिखाई देते हैं&quot;</p>
<p>
	&quot;अच्&zwj;छा ! आपके निकट सावधानी की पहचान क्&zwj;या है ?&quot; लाला मदनमोहन नैं पूछा.</p>
<p>
	&quot;सुनिये&quot; लाला ब्रजकिशोर कहनें लगे &quot;जिस तरह पांच, सात गोलियें बराबर बराबर चुन्दी जायं और उन्&zwj;मैं सै सिरे की एक गोली को हाथ सै धक्&zwj;का देदिया जाय तो हाथ का बल, पृथ्वी की आकर्षणशक्ति, हवा आदि सब कार्य कारणों के ठीक, ठीक जान्&zwj;नेसै आपस्&zwj;मैं टकरा कर अन्त की गोली कितनी दूर लुढ़कैगी इस्&zwj;का अन्दाज़ हो सक्ता है इसी तरह मनुष्यों की प्रकृति और पदार्थों की जुदी, जुदी शक्ति का परस्&zwj;पर सम्बन्ध बिचार कर दूर और पास की हरेक बात का ठीक परिणाम समझ लेना पूरी सावधानी है परन्तु इन बातों को जान्&zwj;नें के लिये अभी बहुत से साधनों की कसर है और किसी समय यह सब साधन पा कर एक मनुष्&zwj;य बहुत दूर, दूर की बातों का परिणाम निकाल सकै यह बात असम्&zwj;भव मालूम होती है तथापि अपनी सामर्थ्&zwj;य के अनुसार जो मनुष्&zwj;य इस राह पर चलै वह अपनें समाज मैं साधारण रीति सै सावधान समझा जाता है. एक मोमबत्ती एक तरफ़ सै जल्&zwj;ती हो और दूसरी दोनों तरफ़ जलती हो तो उस्&zwj;के बर्तमान प्रकाश पर न भूलना परिणाम पर दृष्टि करना सावधानी का साधारण काम है और इसी सै सावधानता पहचानी जाती है.&quot;</p>
<p>
	&quot;आपनें अपनी सावधानता जतानें के लिये इतना परिश्रम करके सावधानी का वर्णन किया इस लिये मैं आपका बहुत उपकार मान्ता हूँ&quot; लाला मदनमोहन नें हंस कर कहा.</p>
<p>
	&quot;वाजबी बात कहनें पर मुझको आप सै ये तो उम्&zwj;मेद ही थी.&quot; लाला ब्रजकिशोर नें जवाब दिया, और लाला मदनमोहन सै रुख़सत होकर अपनें मकान को रवानें हुए.</p>
<p>
	&nbsp;</p>
<p>
	<strong>प्रकरण-८</strong></p>
<p>
	<strong>-----&times;-----</strong></p>
<p>
	<em>सबमैं हां (!)</em></p>
<p>
	<strong>एकै साधे सब सधै सब साधे सब जाहिं</strong></p>
<p>
	<strong>जो गहि </strong> <strong>सीं</strong> <strong>चै मूलकों फूलैं फलैं अघाहिं</strong></p>
<p>
	कबीर.</p>
<p>
	&quot;लाला ब्रजकिशोर बातें बनानेंमैं बड़े होशियार हैं परन्तु आपनें भी इस्&zwj;समय तो उन्&zwj;को ऐसा मंत्र सुनाया कि वह बंद ही होगए&quot; मुन्शी चुन्&zwj;नीलालनें कहा.</p>
<p>
	&quot;मुझको तो उन्&zwj;की लंबी चोड़ी बातोंपर लुक्&zwj;मानकी वह कहावत याद आती है जिस्&zwj;मैं एक पहाड़के भीतरसै बड़ी गड़-गड़ाहट हुए पीछै छोटीसी मूसी निकली थी&quot; मास्&zwj;टर शिंभूदयालनें कहा.</p>
<p>
	&quot;उन्&zwj;की बातचीतमैं एक बड़ा ऐब यह था कि वह बीचमैं दूसरे को बोलनें का समय बहुत कम देते थे जिस्&zwj;सै उन्&zwj;की बात अपनें आप फीकी मालूम होनें लगती थी&quot; बाबू बैजनाथनें कहा.</p>
<p>
	&quot;क्&zwj;या करें ? वह वकील हैं और उन्&zwj;की जीविका इन्हीं बातों सै है&quot; हकीम अहमदहुसेन बोले.</p>
<p>
	&quot;उन् पर क्&zwj;या है अपना, अपना काम बनानें मैं सब ही एकसे दिखाई देते हैं&quot; पंडित पुरुषोत्तमदासनें कहा.</p>
<p>
	&quot;देखिये सवेरे वह काचोंकी खरीदारी पर इतना झगड़ा करते थे परन्तु मन मैं कायल हो गए इस्&zwj;सै इस्&zwj;समय उन्&zwj;का नाम भी न लिया&quot; मुन्शी चुन्&zwj;नीलाल नें याद दिलाई.</p>
<p>
	&quot;हां; अच्&zwj;छी याद दिलाई, तुम तीसरे पहर मिस्&zwj;टर ब्राइट के पास गये थे ? काचोंकी कीमत क्&zwj;या ठैरी ?&quot; लाला मदनमोहन नें शिंभूदयाल सै पूछा.</p>
<p>
	&quot;आज मदरसे सै आनें मैं देर हो गई इस्सै नहीं जासका&quot; मास्&zwj;टर शिंभूदयाल नें जवाब दिया. परन्तु यह उस्&zwj;की बनावट थी असल मैं मिस्&zwj;टर ब्राइट नें लाला मदनमोहन का भेद जान्&zwj;नें के लिये सौदा अटका रक्&zwj;खा था.</p>
<p>
	&quot;मिस्&zwj;टर रसलको दस हजार रुपे भेजनें हैं उन्का बंदोबस्त हो गया.&quot; मुन्शी चुननीलाल नें पूछा.</p>
<p>
	&quot;हां लाला जवाहरलाल सै कह दिया है परन्तु मास्&zwj;टर साहब भी तो बंदोबस्&zwj;त करनें कहते थे इन्होंनें क्&zwj;या किया ?&quot; लाला मदनमोहन नें उलट कर पूछा.</p>
<p>
	&quot;मैंनें एक, दो जगह चर्चा की है पर पर अब तक किसी सै पकावट नहीं हुई&quot; मास्&zwj;टर शिंभूदयाल नें जवाब दिया.</p>
<p>
	&quot;खैर ! यह बातैं तो हुआ ही करैंगी मगर यह लखनऊ का तायफा शाम सै हाजिर है उस्&zwj;के वास्&zwj;तै क्&zwj;या हुक्&zwj;म होता है ?&quot; हकीम अहमदहुसेन नें पूछा.</p>
<p>
	&quot;अच्&zwj;छा ! उस्&zwj;को बुलवाओ पर उस्&zwj;के गानें मैं समा न बँधा तो आपको वह शर्त पूरी करनी पड़ेगी&quot; लाला मदनमोहन नें मुस्कराकर कहा.</p>
<p>
	इस्&zwj;पर लखनऊ का तायफा मुजरे के लिये खड़ा हुआ और उस्&zwj;नें मीठी आवाज़ सै तालसुर मिलाकर सोरठ गाना शुरू किया.</p>
<p>
	निस्सन्देह उस्&zwj;का गाना अच्&zwj;छा था परन्तु पंडितजी अपनी अभिज्ञता जतानें के लिये बे समझे बूझे लट्टू हुए जाते थे. समझनेंवालों का सिर मोके पर अपनें आप हिल जाता है परन्तु पंडितजी का सिर तो इस्&zwj;समय मतवालों की तरह घूम रहा था. मास्&zwj;टर शिंभूदयाल को दुपहर का बदला लेनें के लिये यह समय सब सै अच्&zwj;छा मिला. उस्&zwj;नें पंडितजी को आसामी बनानें के हेतु और लोगों सै इशारों मैं सलाह कर ली और पंडितजी का मन बढ़ानें के लिये पहलै सब मिलकर गानें की वाह, वाह करनें लगे अन्त मैं एकनें कहा &quot;क्&zwj;या स्&zwj;यामकल्&zwj;याण है&quot; दूसरेनें कहा &quot;नहीं, ईमन है&quot; तीसरे नें कहा &quot;वाह झंझौटी है&quot; चौथा बोला &quot;देस है&quot; इस्&zwj;पर सुनारी लड़ाई होनें लगी.</p>
<p>
	&quot;पंडितजी को सब सै अधिक आनंद आरहा है इस लिये इन्&zwj;सै पूछना चाहिये&quot; लाला मदनमोहन नें झगड़ा मिटानें के मिस सै कहा.</p>
<p>
	&quot;हां, हां पंडितजी नें दिन मैं अपनी विद्या के बल सै बेदेखे भाले करेला बता दिया था सो अब इस प्रत्&zwj;यक्ष बात के बतानें मैं क्&zwj;या संदेह है ?&quot; मास्&zwj;टर शिंभूदयाल नें शै दी और सब लोग पंडितजी के मुंहकी तरफ़ देखनें लगे.</p>
<p>
	&quot;शास्&zwj;त्र सै कोई बात बाहर नहीं है जब हम सूर्य चन्&zwj;द्रमा का ग्रहण पहले सै बता देते हैं तो पृथ्वी पर की कोई बात बतानी हमको क्&zwj;या कठिन है ?&quot; पंडित पुरुषोत्तमदास नें बात उड़ानें के वास्&zwj;तै कहा.</p>
<p>
	&quot;तो आप रेल और तार का हाल भी अच्&zwj;छी तरह जान्&zwj;ते होंगे ?&quot; बाबू बैजनाथ नें पूछा.</p>
<p>
	&quot;मैं जान्&zwj;ता हूँ कि इन सब का प्रचार पहले हो चुका है क्&zwj;योंकि &quot;रेल पेल&quot; और &quot;एकतार&quot; होनें की कहावत अपनें यहां बहुत दिन सै चली आती है&quot; पंडितजी नें जवाब दिया।</p>
<p>
	&quot;अच्&zwj;छा महाराज ! रेल शब्&zwj;द का अर्थ क्&zwj;या है ? और यह कैसे चल्&zwj;ती है ?&quot; मास्&zwj;टर शिंभूदयाल नें पूछा.</p>
<p>
	&quot;भला यह बात भी कुछ पूछनें के लायक है ! जिस तरह पानी की रेल सब चीजों को बहा ले जाती है उसी तरह यह रेल भी सब चीजों को घसीट ले जाती है इस वास्तै इस्&zwj;को लोग रेल कहते हैं और रेल धुएँ के जोर सै चल्ती है यह बात तो छोटे, छोटे बच्&zwj;चे भी जान्&zwj;ते हैं&quot; <a href="http://hindisamay.com/upanyas/pariksha_guru.htm#_ftn22" name="_ftnref22" title="">[22]</a>पंडित पुरुषोत्तमदास नें जवाब दिया, और इस्&zwj;पर सब आपस मैं एक दूसरे की तरफ़ देखकर मुस्&zwj;करानें लगे.</p>
<p>
	&quot;और तार ?&quot; मुन्शी चुन्&zwj;नीलाल नें रही सही कलई खोलनें के वास्&zwj;ते पूछा.</p>
<p>
	&quot;इस्&zwj;मैं कुछ योग विद्या की कला मालूम होती है.&quot;<a href="http://hindisamay.com/upanyas/pariksha_guru.htm#_ftn23" name="_ftnref23" title="">[23]</a> इतनी बात कह कर पंडित पुरुषोत्तमदास चुप होते थे परन्तु लोगों को मुस्&zwj;कराते देखकर अपनी भूल सुधारनें के लिये झट पट बोल उठे कि &quot;कदाचित् योगविद्या न होगी तो तार भीतर सै पोला होगा जिस्&zwj;मैं होकर आवाज जाती होगी या उस्&zwj;के भीतर चिट्ठी पहुँचानें के लिये डोर बंध रही होगी&quot;</p>
<p>
	&quot;क्&zwj;यों दयालु ! बैलून कैसा होता है ?&quot; बाबू बैजनाथ नें पूछा.</p>
<p>
	&quot;हम सब बातें जान्&zwj;ते हैं परन्तु तुम हमारी परीक्षा लेनें के वास्&zwj;तै पूछते हो इस्&zwj;सै हम कुछ नहीं बताते&quot; पंडितजी नें अपना पीछा छुड़ानें के लिये कहा. परन्तु शिंभूदयाल नें सब को जता कर झूंठे छिपाव सै इशारे मैं पंडितजी को उड़नें की चीज बताई इस्&zwj;पर पंडितजी तत्&zwj;काल बोल उठे &quot;हम को परीक्षा देनें की क्&zwj;या जरुरत है ? परन्तु इस समय न बतावेंगे तो लोग बहाना समझैंगे. बैलून पतंग को कहते हैं.&quot;</p>
<p>
	&quot;वाह, वा, वाह ! पंडितजी नें तो हद कर दी इस कलि काल मैं ऐसी विद्या किसी को कहां आ सक्&zwj;ती है !&quot; मुन्शी चुन्&zwj;नीलाल नें कहा.</p>
<p>
	&quot;हां पंडितजी महाराज ! हुलक किस जानवर को कहते हैं ?&quot; हकीम अहमदहुसेन नें नया नाम बना कर पूछा.</p>
<p>
	&quot;एक चौपाया है&quot; मुन्शी चुन्&zwj;नीलाल नें बहुत धीरी आवज सै पंडितजी को सुना कर शिंभूदयाल के कान मैं कहा.</p>
<p>
	&quot;और बिना परों के उड़ता भी तो है&quot; मास्&zwj;टर शिंभूदयाल नें उसी तरह चुन्&zwj;नीलाल को जवाब दिया.</p>
<p>
	&quot;चलो चुप रहो देखें पंडितजी क्&zwj;या कहते हैं&quot; चुन्&zwj;नीलाल नें धीरे से कहा.</p>
<p>
	&quot;जो तुम को हमारी परीक्षा ही लेनी है तो लो, सुनो हुलक एक चतुष्&zwj;पद जंतु विशेष है और बिना पंखों के उड़ सक्&zwj;ता है&quot; पंडितजी नें सब को सुनाकर कहा.</p>
<p>
	&quot;यह तो आपनें बहुत पहुँच कर कहा परन्तु उस्&zwj;की शक्&zwj;ल बताइये&quot; हकीमजी हुज्&zwj;जत करनें लगे.</p>
<p>
	&quot;जो शक्&zwj;ल ही देखनी हो तो यह रही&quot; बाबू बैजनाथ नें मेजपर सै एक छोटासा कांच उठाकर पंडितजी के सामनें कर दिया.</p>
<p>
	इस्&zwj;पर सब लोग खिल खिलाकर हँस पड़े.</p>
<p>
	&quot;यह सब बातें तो आपनें बता दीं परन्तु इस रागका नाम न बताया&quot; लाला मदनमोहन नें हँसी थमे पीछै कहा.</p>
<p>
	&quot;इस्&zwj;समय मेरा चित्त ठिकान नहीं है मुझको क्षमा करो&quot; पंडित पुरुषोत्तमदास नें हार मान कर कहा.</p>
<p>
	&quot;बस महाराज ! आपको तो करेला ही करेला बताना आता है और कुछ भी नहीं आता&quot; मास्&zwj;टर शिंभूदयाल बोले.</p>
<p>
	&quot;नहीं साहब ! पंडितजी अपनी विद्यामैं एक ही हैं&quot; रेल और तारकी हाल क्&zwj;या ठीक, ठीक बताया है !&quot; &quot;और बैलूनमैं तो आप ही उड़ चले !&quot; &quot;हुलककी सूरत भी तो आप ही नें दिखाई थी !&quot; &quot;और सब सै बढ़कर राग का रस भी तो इनही नें लिया है&quot; चारों तरफ़ लोग अपनी अपनी कहनें लगे.</p>
<p>
	पंडित जी इन लोगोंकी बातैं सुन, सुनकर लज्&zwj;जाके मारे धरतीमैं गढ़े चले जाते थे पर कुछ बोल नहीं सक्ते थे.</p>
<p>
	आखिर यह दिल्&zwj;लगी पूरी हुई तब बाबू बैजनाथ लाला मदनमोहनको अलग ले जाकर कहनें लगे &quot;मैंनें सुना है कि लाला ब्रजकिशोर दो, चार आदमियों को पक्&zwj;का कर कै यहां नए सिरे सै कालिज स्&zwj;थापना करनें के लिये कुछ उद्योग कर रहे हैं यद्यपि सब लोगोंके निरुत्&zwj;साह सै ब्रजकिशोर के कृतकार्य होनें की कुछ आशा नहीं है यद्यपि लोगों को देशोपकारी बातौं मैं अपनी रुचि दिखानें और अग्रसर बन्&zwj;नें के लिये आप इस्&zwj;मैं ज़रूर शामिल हो जायं अख़बारों मैं धूम मैं मचा दूंगा. यह समय कोरी बातोंमैं नाम निकालनें का आ गया है क्&zwj;योंकि ब्रजकिशोर नामवरी नहीं चाहते इसी लिये मैं चलकर आपकौ चेतानें के लिये इस्&zwj;समय आप के पास आया था&quot;</p>
<p>
	&quot;आप&zwj; की बड़ी महरबानी हुई. मैं आपके उपकारोंका बदला किसी तरह नहीं दे सक्&zwj;ता. किसीनें सच कहा है &quot;हितहि परायो आपनो अहित अपनपोजाय ।। बनकी ओषधि प्रिय लगत तनको दुख न सुहाय&quot;।।<a href="http://hindisamay.com/upanyas/pariksha_guru.htm#_ftn24" name="_ftnref24" title="">[24]</a> ऐसा हितकारी उपदेश आपके बिना और कौन दे सक्&zwj;ता है&quot; लाला मदनमोहननें बड़ी प्रीति सै उन्&zwj;का हाथ पकड़कर कहा.</p>
<p>
	और इसी तरह अनेक प्रकार की बातोंमैं बहुत रात चली गई, तब सब लोग रुख़सत होकर अपनें, अपनें घर गए.</p>
<p>
	&nbsp;</p>
<p>
	<strong>प्रकरण-९</strong></p>
<p>
	<strong>-----&times;-----</strong></p>
<p>
	<em>सभासद.</em></p>
<p>
	<strong>धर्मशास्&zwj;त्र पढ़</strong> <strong>,</strong> <strong>वेद पढ़ दुर्जन सुधरे नाहिं</strong></p>
<p>
	<strong>गो पय मीठी प्रकृति ते, प्रकृति प्रबल सब माहिं <a href="http://hindisamay.com/upanyas/pariksha_guru.htm#_ftn25" name="_ftnref25" title=""><strong>[25]</strong></a> </strong></p>
<p>
	हितोपदेश.</p>
<p>
	इस्&zwj;समय मदनमोहनके बृत्तान्&zwj;त लिखनें सै अवकाश पाकर हम थोड़ा सा हाल लाला मदनमोहन के सभासदोंका पाठक गण को विदित करते हैं, इन्&zwj;मैं सब सै पहले मुन्शी चुन्&zwj;नीलाल स्&zwj;मर्ण योग्य हैं,</p>
<p>
	मुन्शी चुन्नीलाल<strong> </strong>प्रथम ब्र&zwj;जकिशोर के यहां दस रुपे महीनें का नौकर था. उन्&zwj;होंनें इस्को कुछ, कुछ लिखना पढ़ना सिखाया था, उन्&zwj;हींकी संगति मैं रहनें सै इसे कुछ सभाचातुरी आ गई थी, उन्&zwj;हींके कारण मदनमोहन से इस्की जान पहचान हुई थी. परन्तु इस्&zwj;के स्&zwj;वभाव मैं चालाकी ठेठ सै थी इस्&zwj;का मन लिखनें पढ़नें मैं कम लगता था पर इस्&zwj;नें बड़ी, बड़ी पुस्&zwj;तकों मैं सै कुछ, कुछ बातें ऐसी याद कर रक्&zwj;खी थी कि नये आदमी के सामनें झड़ बांध देता था. स्&zwj;वार्थ परता के सिवाय परोपकार की रुचि नाम को न थी पर जबानी जमा खर्च करनें और कागज के घोड़े दौड़ानें मैं यह बड़ा धुरंधर था. इस्&zwj;की प्रीति अपना प्रयोजन निकालनें के लिये, और धर्म्म लोगों को ठगनें के लिये था. यह औरों सै बिवाद करनें मैं बड़ा चतुर था परन्तु इस्&zwj;को अपना चाल चलन सुधारनें की इच्&zwj;छा न थी. यह मनुष्&zwj;यों का स्&zwj;वभाव भली भांत पहचान्&zwj;ता था, परन्तु दूर दृष्टि सै हरेक बात का परिणाम समझ लेनें की इस्&zwj;को सामर्थ्&zwj;य न थी. जोड़ तोड़ की बातों मैं यह इयागो (शेक्&zwj;सपियर कृत ऑथेलो नाम का नाटक का खलनायक) का अवतार था. कणिक की नीति पर इस्&zwj;का पूरा विश्&zwj;वास था. किसी बड़े काम का प्रबंध करनें की इस्को शक्ति न थी परन्तु बातों मैं धरती और आकाश को एक कर देता था. इस्&zwj;के काम निकालनें के ढंग दुनियासै निराले थे. यह अपनें मतलब की बात बहुधा ऐसे समय करता था जब दूसरा किसी और काम मैं लग रहा हो जिस्&zwj;सै इसकी बात का अच्छी तरह बिचार न कर सके अथवा यह काम की बात करती बार कुछ, कुछ साधारण बातों की ऐसी चर्चा छेड़ देता था जिस्सै दूसरे का मन बटा रहै अथवा कोई बात रुचि के बिपरीत अंगीकार करानी होती थी तो यह अपनी बातों मैं हर तरह का बोझ इस ढबसै डाल देता था कि दूसरा इन्कार न कर सके क़भी, क़भी यह अपनी बातों को इस युक्ति सै पुष्&zwj;ट कर जाता कि सुन्&zwj;नें वाले तत्&zwj;काल इस्&zwj;का कहना मान लेते, जो काम यह अपनें स्&zwj;वार्थ के लिये करता उस्&zwj;का प्रयोजन सब लोगों के आगे और ही बताता था और अपनी स्&zwj;वार्थ परता छिपानें के लिये बड़ी आना कानी सै वह बात मंजूर करता था यह अपनें बैरी की ब्याजस्&zwj;तुति इस ढब सै करता था कि लोग इस्&zwj;का कहना इसकी दयालुता और शुभचिन्&zwj;तकता सै समझनें लगते थे. जिस्&zwj;बात के सहसा प्रगट करनें मैं कुछ खटका समझता उस्&zwj;का प्रथम इशारा कर देता था और सुन्&zwj;नें वाले के आग्रह पर रुक, रुक कर वह बात कहता था. जोखों की बात लोगों पर ढाल कर कहता था वह अथवा शिंभूदयाल वगेरे के मुख सै कहवा दिया करता था और आप साधनें को तैयार रहता था. तुच्&zwj;छ बातों को बढ़ा कर, बड़ी बातों को घटा कर, अपनी तरफ़ सै नोन मिर्च लगाकर, क़भी प्रसन्&zwj;न, क़भी उदास, क़भी क्रोधित, क़भी शांत होकर यह इस रीति सै बात कहता था कि जो कहता था उस्&zwj;की मूर्ति बन जाता था, इस्&zwj;के मन मैं संग्रह करनें की बृत्ति सब सै प्रबल थी.</p>
<p>
	मुन्शी चुन्&zwj;नीलाल ब्रजकिशोर के यहां नोकर था. जब अपनी चालाकी सै बहुधा मुकद्दमें वालों को उलट-पुलट समझा कर अपना हक़ ठैरा लिया करता था. स्&zwj;टांप, तल्&zwj;बानें वगैरे के हिसाब मैं उन लोगों को धोका दे दिया करता था बल्कि क़भी, क़भी प्रतिपक्षी सै मिल्&zwj;कर किसी मुकद्दमेंवाले का सबूत वगैरे भी गुप चुप उस्&zwj;को दिया करता था. ब्रजकिशोर नें ये भेद जान्&zwj;ते ही पहले उसै समझाया फ़िर धमकाया जब इस्&zwj;पर भी राह मैं न आया तो घर का मार्ग दिखाया. इस्&zwj;नें पहले ही सै ब्रजकिशोर का मन देख कर लाला मदनमोहन के पास अपनी मिसल लगा ली थी. हरकिशोर को अपना सहायक बना लिया था. लाला ब्रजकिशोर के पास सै अलग होते ही लाला मदनमोहन के पास रहनें लगा.</p>
<p>
	मुन्शी चुन्&zwj;नीलाल नें लाला मदनमोहन के स्&zwj;वभाव को अच्&zwj;छी तरह पहचान लिया था. लाला मदनमोहन को हाकमों की प्रसन्&zwj;नता, लोगों की वाह, वाह, अपनें शरीर का सुख, और थोड़े ख़र्च मैं बहुत पैदा करनें के लालच के सिवाय किसी और काम मैं रुपया ख़र्च करना अच्छा नही लगता था पर रुपया पैदा करनें अथवा अपनें पास की दौलत को बचा रखनें के ठीक रस्&zwj;ते नहीं मालूम थे इसलिये मुन्शी चुन्&zwj;नीलाल उन्&zwj;को उन्&zwj;की इच्&zwj;छानुसार बातें बनाकर खूब लूटता था.</p>
<p>
	मास्&zwj;टर शिंभूदयाल प्रथम लाला मदनमोहन को अंग्रेजी पढ़ानें के लिए नोकर रक्खा गया था पर मदनमोहन का मन बचपन सै पढ़नें लिखनें की अपेक्षा खेल कूद मैं अधिक लगता था. शिंभूदयाल नें लिखनें पढ़नें की ताकीद की तो मदनमोहन का मन बिगड़नें लगा. मास्&zwj;टर शिंभूदयाल खानें, पहन्&zwj;नें, देखनें, सुन्&zwj;नें का रसिक था और लाला मदनमोहन के पिता अंग्रेजी नहीं पढ़े थे इसलिये मदनमोहन सै मेल करनें मैं इस्&zwj;नें हर भांत अपना लाभ समझा. पढ़ानें लिखानें के बदले मदनमोहन बालक रहा जितनें अलिफ़लैलामैं सै सोते जागते का किस्&zwj;सा, शेक्सपियर के नाटकों मैं सै कोमडी आफ़ एर्रज़, ट्वेलफ्थनाइट, मचएडू एबाउट नथिंग, बेनजान्&zwj;सन का एव्&zwj;रीमैन इनहिज ह्यूमर; स्विफ्टके ड्रपीअर्सलेटर्स, गुलिबर्सट्रैवल्&zwj;स, टेल आफ़ ए टब आदि सुनाकर हँसाया करता और इस युक्ति सै उस्&zwj;को टोपी, रूमाल, घड़ी, छड़ी आदि का बहुधा फायदा हो जाता था. जब मदनमोहन तरुण हुआ तो अलिफ़लैला मैं सै अबुल हसन, और शम्सुल्निहार का किस्सा, शेक्सपियर के नाटकों मैं सै रोमियों ऐन्&zwj;ड जुलियट आदि सुनाकर आदि रस का रसिक बनानें लगा और आप भी उस्&zwj;के साथ फूलके कीड़े की तरह चैन करनें लगा, परन्तु यह सब बातें मदनमोहन के पिता के भय सै गुप्&zwj;त होती थीं इसी सै शिंभूदयाल आदि का बहुत फायदा था वह पहाड़ी आदमियों की तरह टेढ़ी राह मैं अच्छी तरह चल सक्ता था परन्तु समभूमि पर चलनेंकी उस्&zwj;को आदत न थी जब चुन्&zwj;नीलाल मदनमोहन के पास आया कुछ दिन इन दोनों की बड़ी खटपट रही परन्तु अन्त मैं दोनों अपना हानि लाभ समझ कर गरम लोहे की तरह आपस मैं मिल गए. शिंभूदयाल को मदनमोहन नें सिफ़ारस करके मदरसे मैं नोकर रख दिया था इस्&zwj;कारण वह मदनमोहन की अहसानमंदी के बहानें सै हर वक्&zwj;त वहां रहता था.</p>
<p>
	पंडित पुरूषोत्तमदास भी बचपन सै लाला मदनमोहन के पास आते जाते थे. इन्कों लाला मदनमोहन के यहां सै इन्के स्&zwj;वरूपानुरूप अच्&zwj;छा लाभ हो जाता था परन्तु इन्कें मन मैं औरों की डाह बड़ी प्रबल थी. लोगों को धनवान, प्रतापवान, विद्वान, बुद्धिमान, सुन्&zwj;दर, तरुण, सुखी और कृतिकार्य देखकर इन्&zwj;हैं बड़ा खेद होता था. वह यशवान मनुष्&zwj;यों सै सदा शत्रुता रखते थे औरों को अपनें सुख लाभ का उद्योग करते देखकर कुढ़ जाते थे अपनें दुखिया चित्त को धैर्य देनें के लिये अच्&zwj;छे, अच्छे मनुष्यों के छोटे, छोटे दोष ढूंढा करते थे किसी के यश मैं किसी तरह का कलंक लग जानें सै यह बड़े प्रसन्&zwj;न होते थे. पापी दुर्योधन की तरह संसार के बिनाश होनें मैं इन्&zwj;की प्रसन्&zwj;नता थी और अपनी सर्वज्ञता बतानें के लिये जानें बिना जानें हर काम मैं पांव अड़ाते थे. मदनमोहन को प्रसन्&zwj;न करनें के लिये अपनी चिड़ करेले की कर रक्&zwj;खी थी. चुन्&zwj;नीलाल और शिंभूदयाल आदि की कटती कहनें मैं कसर न रखते थे परन्तु अकल मोटी थी इस लिये उन्&zwj;होंनें इन्&zwj;हें खिलोना बना रक्&zwj;खा था. और परकैच कबूतर की तरह वह इन्&zwj;हें अपना बसबर्ती रखते थे.</p>
<p>
	हकीम अहमदहुसेन बड़ा कम हिम्&zwj;मत मनुष्य था. इस्&zwj;को चुन्&zwj;नीलाल और शिंभूदयाल सै कुछ प्रीति न थी परन्तु उन्&zwj;को कर्ता समझ कर अपनें नुक्&zwj;सान के डर सै यह सदा उन्&zwj;की खुशामद किया करता था उन्&zwj;हीं को अपना सहायक बना रक्&zwj;खा था उन्&zwj;के पीछै बहुधा मदनमोहन के पास नहीं जाता आताथा और मदनमोहन की बड़ाई तथा चुन्&zwj;नीलाल और शिंभूदयाल की बातों को पुष्&zwj;ट करनें के सिवाय और कोई बात मदनमोहन के आगे मुखसै नहीं निकालता था. मदनमोहन के लिये ओषधि तक मदनमोहन के इच्&zwj;छानुसार बताई जाती थी. मदनमोहन का कहना उचित हो, अथवा अनुचित हो यह उस्&zwj;की हांमैं हां मिलानें को तैयार था मदनमोहन की राय के साथ इस्&zwj;को अपनी राय बदलनें मैं भी कुछ उज्र न था ! &quot;यह लालाजी का नोकर था कुछ बैंगनों का नोकर नहीं था&quot; परन्तु इन लोगों की प्रसन्&zwj;न्नता मैं कुछ अन्तर न आता हो तो यह ब्रजकिशोर की कहन मैं भी सम्&zwj;मति करनें को तैयार रहता था. इस्को बड़े, बड़े कामों के करनें की हिम्&zwj;मत तो कहांसै आती छोटे, छोटे कामों सै इस्का जी दहल जाता था, अजीर्ण के डर सै भोजन न करनें और नुक्&zwj;सान के डर सै व्&zwj;यापार न करनें; की कहावत यहां प्रत्&zwj;यक्ष दिखाई देती थी. इसको सब कामों मैं पुरानी चाल पसंद थी.</p>
<p>
	बाबू बैजनाथ ईस्&zwj;ट इन्डियन रेलवे कम्&zwj;पनी मैं नौकर था अंग्रेजी अच्&zwj;छी पढ़ा था. यूरुप के सुधरे हुए विचारों को जान्&zwj;ता था परन्तु स्वार्थपरतानें इस्&zwj;के सब गुण ढक रक्खे थे. विद्या थी पर उसके अनुसार व्&zwj;यवहार न था &quot;हाथी के दांत खानें के और दिखानें के और थे&quot; इस्के निर्वाह लायक इस्समय बहुत अच्छा प्रबंध हो रहा था परन्तु एक संतोष बिना इस्के जीको जरा भी सुख न था. लाभ सै लोभ बढ़ता जाता था और समुद्र की तरह इस्&zwj;की तृष्&zwj;णा अपार थी. लोभसै धर्म्म का कुछ बिचार न रहता था. बचपन मैं इस्को इल्&zwj;ममुसल्लिम, तहरीरउक्&zwj;लेकदस और जब्रमुकाबले वगैरे के सीखनें मैं परीक्षा के भयसै बहुत परिश्रम करना पड़ा था परन्तु इस्&zwj;के मनमैं धर्म्म प्रवृत्तिके उत्तेजित करनें के लिये धर्म्&zwj;म नीति आदि के असरकारक उपदेश अथवा देशोन्&zwj;नति के हेतु बाफ, (भाप) और बिजली आदि की शक्ति, नई, नई कलोंका भेद, और पृथ्वी की पैदावार बढ़ानें के हेतु खेती बाड़ी की बिद्या, अथवा स्&zwj;वछंदतासै अपना निर्वाह करनें के लिये देश-दशा के अनुसार जीविका करनें की रीति और अर्थ बिद्या, तंदुरुस्&zwj;ती के लिये देह रक्षाके तत्&zwj;व, द्रव्&zwj;यादिकी रक्षा और राजाज्ञा भंग के अपराधसै बचनें को राजाज्ञा का तात्&zwj;पर्य, अथवा बड़े और बराबर वालोंसै यथायोग्&zwj;य व्&zwj;यवहार करनें के लिये शिष्&zwj;टाचार का उपदेश बहुत ही कम मिला था, बल्कि नहीं मिलनें के बराबर था. इसके कई वर्ष, तो केवल, अंग्रेजी भाषा सीखनें मैं बिद्या के द्वार पर खड़े, खड़े बीत गये जो अंग्रेजों की तरह ये शिक्षा अपनी देश भाषा मैं होती अथवा काम, कामकी पुस्तकों का अपनी भाषा मैं अनुवाद हो गया होता तो कितना समय व्&zwj;यर्थ नष्&zwj;ट होनेंसै बचता ? और कितनें अधिक लोग उस्&zwj;सै<strong> </strong>लाभ उठाते ? परन्तु प्रचलित रीति के अनुसार इस्&zwj;को सच्&zwj;ची हितकारी शिक्षा नहीं हुई थी जिस्&zwj;पर अभिमान इतना बढ़ गया था कि बड़े बूढ़े मूर्ख मालूम होनें लगे और उन्&zwj;के कामसै ग्&zwj;लानि हो गई. पर इस बिद्वत्ता मैं भी सिवाय नोकरी के और कहीं ठिकाना न था. भाग्&zwj;यबल सै मदरसा छोड़ते ही रेलवे की नोकरी मिल गई पर बाबूसाहब को इतनें पर संतोष न हुआ वह और किसी बुर्दकी ताक झाँक मैं लगरहे थे, इतनें मैं लाला मदनमोहन सै मुलाकात हो गई. एक बार लाला मदनमोहन आगरे लखनऊकी सैर को गए. उस्समय इसनें उन्&zwj;की स्&zwj;टेशन पर बड़ी खातिर की थी. उसी समयसै इन्&zwj;की जानपहचान हुई यह दूसरे तीसरे दिन लाला मदनमोहन के यहां जाता था और समा बाँध कर तरह, तरह की बातें सुनाया करता था. इस्&zwj;की बातोंसै मदनमोहन के चित्त पर ऐसा असर हुआ कि वह इस्को सबसै अधिक चतुर और विश्&zwj;वासी समझनें लगा, इस्&zwj;नें अपनी युक्ति सै चुन्&zwj;नीलाल वगैरे को भी अपना बना रक्&zwj;खा था पर अपनें मतलब सै निश्चिन्&zwj;त न था. यह सब बातें जानबूझ कर भी धृतराष्&zwj;ट्रकी तरह लोभसै अपनें मन को नहीं रोक सक्ता था.</p>
<p>
	खेद है कि लाला ब्रजकिशोर और हरकिशोर आदि के वृत्तान्त लिखनें का अवकाश इस्&zwj;समय नहीं रहा. अच्&zwj;छा फ़िर किसी समय बिदित किया जाएगा. पाठकगण धैर्य रक्&zwj;खें.</p>
<p>
	&nbsp;</p>
<p>
	<strong>प्रकरण-१०</strong></p>
<p>
	<strong>-----&times;-----</strong></p>
<p>
	<em>प्रबन्&zwj;ध (इन्&zwj;तज़ाम)</em></p>
<p>
	<strong>कारजको अनुबंध लख अरु</strong> <strong>,</strong> <strong>उत्&zwj;तरफल चाहि<a href="http://hindisamay.com/upanyas/pariksha_guru.htm#_ftn26" name="_ftnref26" title=""><strong>[26]</strong></a></strong></p>
<p>
	<strong>पुन अपनी सामर्थ्&zwj;य लख करै कि न करे ताहि</strong></p>
<p>
	बिदुरप्रजागरे.</p>
<p>
	सवेरे ही लाला मदनमोहन हवा खोरी के लिये कपड़े पहन रहे थे. मुन्शी चुन्&zwj;नीलाल और मास्&zwj;टर शिंभूदयाल आ चुके थे.</p>
<p>
	&quot;आजकल मैं हमको एक बार हाकिमों के पास जाना है&quot; लाला मदनमोहन नें कहा.</p>
<p>
	&quot;ठीक है, आपको म्&zwj;यूनिसिपेलीटी के मेम्&zwj;बर बनानें की रिपोर्ट हुई थी. उस्&zwj;की मंजूरी भी आ गई होगी&quot; मुन्शी चुन्&zwj;नीलाल बोले.</p>
<p>
	&quot;मंजूरी मैं क्&zwj;या संदेह है ? ऐसे लायक आदमी सरकार को कहां मिलेंगे ?&quot; मास्&zwj;टर शिंभूदयाल नें कहा.</p>
<p>
	&quot;अभी तो (खुशामदमैं) बहुत कसर है ! साइराक्&zwj;यूस के सभासद डायोनिस्&zwj;यसका थूक चाट जाते थे और अमृतसै अधिक मीठा बताते थे&quot; लाला ब्रजकिशोर नें कमरे मैं आते, आते कहा.</p>
<p>
	&quot;यों हर काम मैं दोष निकालनें की तो जुदी बात है पर आप ही बताइए इस्&zwj;मैं मैंनें झूठ क्&zwj;या कहा ?&quot; मास्&zwj;टर शिंभूदयाल पूछनें लगे.</p>
<p>
	&quot;लाला साहब नें म्&zwj;यूनिसिपेलीटी का सालानः आमद खर्च अच्&zwj;छी तरह समझ लिया होगा ? आमदनी बढ़ानें के रस्&zwj;ते अच्&zwj;छी तरह बिचार लिये होंगे ? शहर की सफाई के लिये अच्&zwj;छे, अच्&zwj;छे उपाय सोच लिये होंगे ?&quot; लाला ब्रजकिशोर नें पूछा.</p>
<p>
	&quot;नहीं, इन बातों मैं सै अभी तो किसी बात पर दृष्टि नहीं पहुँचाई गई परन्तु इन बातों का क्&zwj;या है ? ये सब बातें तो काम करते, करते अपनें आप मालूम हो जायेंगी&quot; लाला मदनमोहन नें जवाब दिया.</p>
<p>
	&quot;अच्&zwj;छा आप अपनें घर का काम तो इतनें दिनसै करते हो उस्&zwj;के नफे नुक्&zwj;सान और राह बाट सै तो आप अच्&zwj;छी तरह वाकिफ हो गए होंगे ?&quot; लाला ब्रजकिशोर नें पूछा.</p>
<p>
	इस्&zwj;समय लाला मदनमोहन नावाकिफ नहीं बनाना चाहते थे. परन्तु वाकिफकार भी नहीं बन सकते थे इसलिये कुछ जवाब न देसके.</p>
<p>
	&quot;अब आप घर की तरह वहां भी औरों के भरोसे रहे तो काम कैसे चलेगा ? और अब बातौं सै वाकिफ होनें का बिचार किया तो वाकिफ होंगे जितनें आपके बदले काम कौन करैगा ?&quot; लाला ब्रजकिशोर नें पूछा.</p>
<p>
	&quot;अच्&zwj;छा मंजूरी आवैगी जितनें मैं इन् बातों सै कुछ, कुछ वाकिफ हो लूंगा.&quot; लाला मदनमोहन नें कहा.</p>
<p>
	&quot;क्&zwj;या इन बातों सै पहले आपको अपनें घर के कामों सै वाकिफ़ होनें की ज़रूरत नहीं है ? जब आप अपनें घर का प्रबन्ध उचित रीति सै कर लेंगे तो प्रबन्&zwj;ध करनें की रीति आ जायेगी और हरेक काम का प्रबन्&zwj;ध अच्&zwj;छी तरह कर सकेंगे, परन्तु जब तक प्रबन्&zwj;ध करनें की रीति न आवेगी कोई काम अच्&zwj;छी तरह न हो सकेगा ?&quot; लाला ब्रजकिशोर कहनें लगे. &quot;हाकमों की प्रसन्&zwj;नता पर आधार रख; अपनें मुख सै अधिकार मांगनें मैं क्&zwj;या शोभा है ? और अधिकार लिये पीछै वह काम अच्&zwj;छी तरह पूरा न हो सकै तो कैसी हँसी की बात है ? और अनुभव हुए बिना कोई काम किस तरह भली भांति हो सक्ता है ? महाभारत मैं कौरवों के गौ घेरनें पर बिराट का राजकुमार उत्&zwj;तर बड़े अभिमान सै उन्&zwj;को जीतनें की बातैं बनाता था, परन्तु कौरवों की सेना देखते ही रथ छोड़कर उघाड़े पांव भाग</p>
<p>
	निकला ! इसी तरह सादी अपनें अनुभव सै लिखते हैं कि &quot;एकबार मैं बलख सै शामवालों के साथ सफ़र को चला मार्ग भयंकर था. इसलिये एक बलवान पुरुष को साथ ले लिया, वह शस्&zwj;त्रों सै सजा रहता था और उस्&zwj;की प्रत्&zwj;यंचा को दस आदमी भी नहीं चढ़ा सकते थे वह बड़े, बड़े बृक्षों को हाथ सै उखाड़डाल्&zwj;ता परन्तु उस्&zwj;नें क़भी शत्रु सै युद्ध नहीं किया था एक दिन मैं और वो आपस मैं बातैं करते चले जाते थे. उस्&zwj;समय दो साधारण मनुष्&zwj;य एक टीले के पीछै सै निकल आए और हम को लूटनें लगे उस्मैं एक के पास लाठी थी और दूसरे के हाथ मैं एक पत्&zwj;थर था. परन्तु उन्&zwj;को देखते ही उस बलवान पुरुष के हाथ पांव फूल गए ! तीर कमान छूट पड़ी ! अन्त मैं हमको अपनें सब बस्&zwj;त्र शस्&zwj;त्र देकर उन्&zwj;सै पीछा छुड़ाना पड़ा, बहुधा अब भी देखनें मैं आता है कि अच्छे प्रबन्&zwj;ध बिना घर मैं माल होनें पर किसी, साहूकार का दिवाला निकल जाता है रुपे का माल दो, दो आनें को बिकता फ़िरता है&quot;</p>
<p>
	&quot;परन्तु काम किये बिना अनुभव कैसे हो सक्ता है ?&quot; मुन्शी चुन्&zwj;नीलाल नें पूछा.</p>
<p>
	&quot;सावधान मनुष्&zwj;य काम करनें सै पहले औरों की दशा देखकर हरेक बात का अनुभव अच्&zwj;छी तरह कर सक्ता है और अनायास कोई नया काम भी उस्&zwj;को करना पड़े तो साधारण भाव सै प्रबन्&zwj;ध करनें की रीति जानकर और और बातों के अनुभव का लाभ लेनें सै काम करते, करते वह मनुष्&zwj;य उस बिषय मैं अपना अनुभव अच्&zwj;छी तरह बढ़ा सक्ता है. सो मैं प्रथम कह चुका हूँ कि लाला साहब प्रबन्&zwj;ध की रीति जान जायंगे तो हरेक काम का प्रबन्&zwj;ध अच्&zwj;छी तरह कर सकैंगे&quot; लाला ब्रजकिशोर नें जवाब दिया.</p>
<p>
	&quot;आप के निकट प्रबन्ध करनें की रीति क्या है ?&quot; लाला मदनमोहन नें पूछा.</p>
<p>
	&quot;हरेक काम के प्रबन्&zwj;ध करनें की रीति जुदी, जुदी हैं परन्तु मैं साधारण रीति सै सब का तत्&zwj;व आप को सुनाता हूँ&quot; लाला ब्रजकिशोर कहनें लगे. &quot;सावधानी की सहायता लेकर हरेक बात का परिणाम पहले सै सोच लेना, और उन सब पर एक बार दृष्टि कर के जितना अवकाश हो उतनें ही मैं सब बातों का ब्योंत बना लेना निरर्थक चीजों को काम मैं लानें की युक्ति सोचते रहना और जो, जो बातें आगै होनें वाली मालूम हों उन्&zwj;का प्रबन्&zwj;ध पहलै ही सै दूर दृष्टि पहुँचा कर धीरे, धीरे इस भांत करते जाना कि समय पर सब काम तैयार मिलें, किसी बात का समय न चूकनें पावै, कोई काम उलट पुलट न होनें पावै, अपनें आस पास बालों की उन्नति से आप पीछे न रहें, किसी नोकर का अधिकार स्&zwj;वतन्त्रता की हद सै आगे न बढ़नें पावै, किसी पर जुल्&zwj;म न होनें पावै, किसी हक़ मैं अन्तर न आनें पावैं, सब बातों की सम्&zwj;हाल उचित समय पर होती रहे, परन्तु ये सब काम इन्&zwj;की बारीकियों पर दृष्टि रखनै सै कोई नहीं कर सक्ता बल्कि इस रीति सै बहुत महनत करनें पर भी छोटे, छोटे कामौं मैं इतना समय जाता रहता है कि उस्&zwj;के बदले बहुत सै जरूरी काम अधूरे रह जाते हैं और तत्&zwj;काल प्रबन्&zwj;ध बिगड़ जाता है इसलिये बुद्धिमान मनुष्&zwj;य को चाहिये कि काम बांट कर उन्&zwj;पर योग्&zwj;य आदमी मुकर्रर कर दे और उन्&zwj;की काररवाईपर आप दृष्टि रक्&zwj;खे पहले अन्&zwj;दाज सै पिछला परिणाम मिलाकर भूल सुधारता जाय एक साथ बहुत काम न छेड़े, काम करनें के समय बटे रहैं, आमद सै थोड़ा ख़र्च हो और कुपात्र को कुछ न दिया जाय। महाराज रामचन्&zwj;द्रजी भरत सै पूछते हैं &quot;आमद पूरी होत है ? खर्च अल्पदरसाय ।। देत न-कबहुँ कुपात्रकों कहहुँ भरत समुजाय।।&quot;<strong> <a href="http://hindisamay.com/upanyas/pariksha_guru.htm#_ftn27" name="_ftnref27" title=""><strong>[27]</strong></a></strong></p>
<p>
	इसी तरह इन्&zwj;तज़ाम के कामौं मैं क-रिआयत सै बिगाड़ होता है, हज़रत सादी कहते हैं &quot;जिस्सै तैनें दोस्&zwj;ती की उस्&zwj;सै नोंकरीकी आशा न रख&quot;। <a href="http://hindisamay.com/upanyas/pariksha_guru.htm#_ftn28" name="_ftnref28" title="">[28]</a></p>
<p>
	&quot;लाला ब्रजकिशोर साहब आजकल की उन्&zwj;नति के साथी हैं तथापि पुरानी चालके अनुसार रोचक और भयानक बातोंको अपनी कहन मैं इस तरह मिला देते हैं कि किसीको बिल्&zwj;&zwj;कुल खबर नहीं होनें पाती&quot; मास्&zwj;टर शिंभूदयाल नें कहा.</p>
<p>
	&quot;नहीं मैं जो कुछ कहता हूँ अपनी तुच्&zwj;छ बुद्धि के अनुसार यथार्थ कहता हूँ&quot; लाला ब्रजकिशोर कहनें लगे &quot;चीनके शहनशाह होएन नें एकबार अपनें मंत्री टिचीसै पूछा कि &quot;राज्&zwj;य के वास्&zwj;ते सब सै अधिक भयंकर पदार्थ क्&zwj;या है ?&quot; मंत्रीनें कहा &quot;मूर्तिके भीतरका मूसा&quot; शहनशाहनें कहा &quot;समझाकर कह&quot; मंत्री बोला &quot;अपनें यहां काठकी पोली मूर्ति बनाई जाती है और ऊपर सै रंग दी जाती है अब दैवयोग सै कोई मूसा उस्&zwj;के भीतर चला गया तो मूर्ति खंडित होनें के भयसै उस्&zwj;का कुछ नहीं कर सक्ते. इसी तरह हरेक राज्&zwj;य मैं बहुधा ऐसे मनुष्&zwj;य होते हैं जो किसी तरह की योग्&zwj;यता और गुण बिना केवल राजा की कृपा के सहारे सै सब कामों मैं दखल देकर सत्&zwj;यानास किया करते हैं परन्तु राजा के डर सै लोग उन्&zwj;का कुछ नहीं कर सक्ते&quot; हां जो राजा आप प्रबन्&zwj;ध करनेंकी रीति जान्&zwj;ते हैं वह उनलोगों के चक्&zwj;कर सै खूबसूरती के साथ बचे रहते हैं जैसे ईरान का बादशाह आरटाजरकसीस सै एक बार उस्&zwj;के किसी कृपापात्रनें किसी अनुचित काम करनें के लिये सवाल किया. बादशाह नें पूछा कि &quot;तुमको इस्&zwj;सै क्&zwj;या लाभ होगा ?&quot; कृपा पात्रनें बता दिया तब बादशाहनें उतनी रकम उस्&zwj;को अपनें ख़जानें सै दिवा दी और कहा कि &quot;ये रुपे ले इनके देनें सै मेरा कुछ नहीं घटता परन्तु तैनें जो अनुचित सवाल किया था उस्&zwj;के पूरा करनें सै मैं निस्सन्देह बहुत कुछ खो बैठता&quot; उचित प्रबन्&zwj;ध मैं जरासा अन्तर आनेंसै कैसा भयंकर परिणाम होता है इस्&zwj;पर बिचार करिये कि इसी दिल्&zwj;ली तख्&zwj;त बाबत दाराशिकोह और औरंगजेब के बीच युद्ध हुआ. उस्&zwj;समय औरंगजेब की पराजय मैं कुछ संदेह न था परन्तु दाराशिकोह हाथीसै उतरतेही मानों तख्&zwj;त सै उतर गया मालिक का हाथी खाली देखते सब सेना तत्&zwj;काल भाग निकली.&quot;</p>
<p>
	&quot;महाराज ! बग्&zwj;गी तैयार है.&quot; नोकरनें आकर रिपोर्ट की.</p>
<p>
	&quot;अच्&zwj;छा चलिये रस्&zwj;ते मैं बतलाते चलेंगे&quot; लाला ब्रजकिशोर नें कहा. निदान सब लोग बग्&zwj;गी मैं बैठकर रवानें हुए.</p>
<p>
	&nbsp;</p>
<p>
	&nbsp;</p>
<p>
	<strong>प्रकरण-११</strong></p>
<p>
	<strong>-----&times;-----</strong></p>
<p>
	<em>सज्जनता.</em></p>
<p>
	<strong>सज्&zwj;जनता न मिलै किये जतन करो किन कोय</strong></p>
<p>
	<strong>ज्&zwj;यों कर फार निहारि</strong> <strong>ये</strong> <strong>लोचन बड़ो न होय</strong></p>
<p>
	बृन्&zwj;द</p>
<p>
	&quot;आप भी कहां की बात कहां मिलानें लगे ! म्&zwj;यूनिसिपेलीटी के मेम्&zwj;बर होनें सै और इंतज़ाम की इन बातों सै क्&zwj;या सम्बन्ध है ? म्&zwj;यूनिसिपेलीटी के कार्य निर्बाह का बोझ एक आदमी के सिर न&zwj;हीं है उसमैं बहुत सै मेम्&zwj;बर होते हैं और उन्&zwj;मैं कोई नया आदमी शामिल हो जाय तो कुछ दिन के अभ्&zwj;यास सै अच्&zwj;छी तरह वाकिफ़ हो सक्ता है, चार बराबरवालों सै बातचीत करनें मैं अपनें बिचार स्&zwj;वत: सुधर जाते हैं और आज कल के सुधरे बिचार जान्&zwj;नें का सीधी रास्&zwj;ता तो इस्&zwj;सै बढ़कर और कोई नहीं हैं&quot; मुन्शी चुन्&zwj;नीलाल नें कहा.</p>
<p>
	&quot;जिस तरह समुद्र मैं नोका चलानेंवाले केवल समुद्र की गहराई नहीं जान सक्&zwj;ते इसी तरह संसार मैं साधारण रीति सै मिलनें भेटनेंवाले इधर-उधर की निरर्थक बातों सै कुछ फायदा नहीं उठा सक्&zwj;ते बाहर की सज धज और जाहिर की बनावट सै सच्&zwj;ची सज्&zwj;जनताका कुछ सम्बन्ध नहीं है वह तो दरिद्री-धनवान ओर मूर्ख-विद्वान का भेद भाव छोड़ कर सदा मन की निर्मलता के साथ रहती है और जिस जगह रहती है उस्&zwj;को सदा प्र&zwj;काशित रखती है&quot; लाला ब्रजकिशोर नें कहा.</p>
<p>
	&quot;तो क्&zwj;या लोगों के साथ आदर सत्&zwj;कार सै मिलना जुलना और उन्&zwj;का यथोचित शिष्&zwj;टाचार करना सज्&zwj;जनता नहीं है ?&quot; लाला मदनमोहन नें पूछा.</p>
<p>
	&quot;सच्&zwj;ची सज्&zwj;जनता मन के संग है&quot; लाला ब्रजकिशोर कहनें लगे. कुछ दिन हुए जब अपनें गवर्नर जरनल मारक्विस आफ रिपन साहब नें अजमेर के मेयो कालिज मैं बहुत सै राजकुमारों के आगे कहा था कि &quot;<strong>**</strong>हम चाहे जितना प्रयत्&zwj;न करैं परन्तु तुम्&zwj;हारी भविष्&zwj;यत अवस्&zwj;था तुम्&zwj;हारे हाथ है. अपनी योग्&zwj;यता बढ़ानी, योग्&zwj;यता की कदर करनी, सत्&zwj;कर्मों मैं प्रवृत्त रहना, असत्&zwj;कर्मों सै ग्&zwj;लानि करना तुम यहां सीख जाओगे तो निस्सन्देह सरकार मैं प्रतिष्&zwj;ठा, और प्रजा की प्रीति लाभ कर सकोगे. तुम मैं सै बहुत सै राजकुमारोंको बड़ी जोखोंके काम उठानें पड़ेंगे और तुम्&zwj;हारी कर्तव्यता पर हजारों लाखों मनुष्&zwj;योंके सुख दु:ख का बल्कि जीनें मरनें का आधार रहैगा. तुम बड़े कुलीन हो और बड़े विभववान हो. फ्रेंच भाषा मैं एक कहावत है कि जो अपनें सत्&zwj;कुल का अभिमान रखता हो उस्&zwj;को उचित है कि अपनें सत्&zwj;कर्मों सै अपना बचन प्रमाणिक कर दे. तुम जान्&zwj;ते हो कि अंग्रेज लोग बड़े, बड़े खिताबों के बदले सज्&zwj;जन (Gentleman) जैसे साधारण शब्&zwj;दोंको अधिक प्रिय समझते हैं इस शब्&zwj;द का साधारण अर्थ ये है कि मर्यादाशील, नम्र और सुधरे बिचार का मनुष्&zwj;य हो, निस्सन्देह ये गुण यहांके बहुत सै अमीरों मैं हैं परन्तु इस्&zwj;के अर्थपर अच्&zwj;छी तरह दृष्टि की जाय तो इस्&zwj;का आशय बहुत गंभीर मालूम देता है. जिस मनुष्&zwj;य की मर्यादा, नम्र और सुधरे बिचार केवल लोगों को दिखानें के लिये न हों बल्कि मन सै हो-अथवा जो सच्&zwj;चा प्रतिष्ठित, सच्&zwj;चा बीर और पक्षपात रहित न्&zwj;याय-परायण हो, जो अपनें शरीर को सुख देनें के लिये नहीं बल्कि धर्म सै औरों के हक़ मैं अपना कर्तव्य सम्पादन करनें के लिये जीता हो; अथवा जिसका आशय अच्&zwj;छा हो, जो दुष्&zwj;कर्मों सै सदैव बचता हो वह सच्&zwj;चा सज्&zwj;जन है <strong>**&quot;</strong></p>
<p>
	&quot;निस्सन्देह सज्&zwj;जनता का यह कल्पित चित्र अति बिचित्र है परन्तु ऐसा मनुष्&zwj;य पृथ्&zwj;वी पर तो क़भी कोई काहेको उत्&zwj;पन्&zwj;न हुआ होगा&quot; मास्&zwj;टर शिंभूदयालनें कहा.</p>
<p>
	हम लोग जहां खड़े हों वहां सै चारों तरफ़ को थोड़ी-थोड़ी दूर पर पृथ्&zwj;वी और आकाश मिले दिखाई देते हैं परन्तु हकीकत मैं वह नहीं मिले इसी तरह संसार के सब लोग अपनी, अपनी प्रकृतिके अनुसार और मनुष्&zwj;यों के स्&zwj;वभाव का अनुमान करते हैं परन्तु दर असल उन्मैं बड़ा अन्तर है&quot; लाला ब्रजकिशोर कहनें लगे &quot;देखो:-</p>
<p>
	&quot;एथेन्&zwj;स का निवासी आरिस्&zwj;टाईडीज एक बार दो मनुष्&zwj;यों का इन्साफ़ करनें बैठा तब उन्&zwj;मैं सै एकनें कहा, &quot;प्रतिपक्षीनें आप को भी प्रथम बहुत दु:ख दिया है,&quot; आरिस्&zwj;टाईडीज नें जवाब दिया कि &quot;मित्र ! इस्&zwj;नें तुमको दुख दिया हो वह बताओ क्योंकि इस्&zwj;समय मैं अपना नहीं; तुम्&zwj;हारा इन्साफ़ करता हूँ&quot;</p>
<p>
	&quot;प्रीवरनमके लोगोंनें रूमके बिपरीत बलवा उठाया उस्&zwj;समय रूमकी सेना नें वहांके मुखिया लोगोंको पकड़कर राज सभामैं हाजिर किया उस्&zwj;समय प्&zwj;लाटीनियस नामी सभासदनें एक बंधुए सै पूछा कि &quot;तुम्&zwj;हारे लिये कौन्सी सजा मुनासिब है ?&quot; बंधुएनें जवाब दिया कि &quot;जो अपनी स्&zwj;वतन्त्रता चाहनें वालोंके वास्&zwj;ते मुनासिब हो&quot; इस उत्&zwj;तरसै और सभासद अप्रसन्&zwj;न हुए पर प्&zwj;लाटीनियस प्रसन्&zwj;न हुआ और बोला &quot;अच्&zwj;छा ! राजसभा तुम्&zwj;हारा अपराध क्षमा कर दे तो तुम कैसा बरताव रक्&zwj;खो ?&quot; &quot;जैसा हमारे साथ राजसभा ररक्खे&quot; बंधुआ कहनें लगा &quot;जो राजसभा हमसे मानपूर्वक मेल करेगी तो हम सदा ताबेदार बनें रहैंगे परन्तु हमारे साथ अन्&zwj;याय और अपमान सै बरताव होगा तो हमारी वफादारी पर सर्वथा विश्&zwj;वास न रखना&quot; इस जवाब सै और सभासद अधिक चिड़ गए और कहनें लगे कि &quot;इस्&zwj;मैं राजसभा को धमकी दी गई है&quot; प्&zwj;लाटीनियसनें समझाया कि &quot;इस्&zwj;मैं धमकी कुछ नहीं दी गई. यह एक स्&zwj;वतन्त्र मनुष्&zwj;य का सच्&zwj;चा जवाब है&quot; निदान प्&zwj;लाटीनियस के समझानें सै राजसभा का मन फ़िर गया और उस्&zwj;नें उन्&zwj;हें कैदसै छोड़ दिया.</p>
<p>
	&quot;मेसीडोनके बादशाह पीरसनें कैदियोंको छोड़ा उस्&zwj;समय फ्रेबीशियस नामी एक रूमी सरदारको एकांतमैं लेजा कर कहा &quot;मैं जान्&zwj;ता हूँ कि तुम जैसा बीर, गुणवान स्&zwj;वतन्त्र, और सच्&zwj;चा मनुष्&zwj;य रूमके राजभरमैं दूसरा नहीं है जिस्&zwj;पर तुम ऐसे दरीद्री बनरहे हो यह बड़े खेदकी बात है ! सच्&zwj;ची येग्&zwj;यताकी कदर करना राजाऔं का प्रथम कर्तव्&zwj;य है इस लिये मैं तुमको तुम्&zwj;हारी पदवी के लायक धनवान बनाया चाहता हूँ परन्तु मैं इस्मैं तुम्&zwj;हारे ऊपर कुछ उपकार नहीं करता अथवा इसके बदले तुमसै कोई अनुचित काम नहीं लिया चाहता. मेरी केवल इतनी प्रार्थना है कि उचित रीति सै अपना कर्तव्&zwj;य सम्पादन किये पीछे न्&zwj;यायपूर्वक मेरी सहायता होसके सो करना.&quot; फ्रेबीशियसनें उत्&zwj;तर दिया कि &quot;निस्सन्देहमैं धनवान नहीं हूँ. मैं एक छोटे से मकान मैं रहता हूँ और जमीन का एक छोटासा किता मेरे पास है परन्तु ये मेरी ज़रूरत के लिये बहुत है और ज़रूरत सै ज्&zwj;यादा लेकर मुझको क्&zwj;या करना है ? मेरे सुखमैं किसी तरह का अन्तर नहीं आता मेरी इज्&zwj;जत और धनवानों सै बढ़कर है, मेरी नेकी मेरा धन है मैं चाहता तो अबतक बहुतसी दौलत इकट्ठी करलेता परन्तु दौलतकी अपेक्षा मुझको अपनी इज्&zwj;जत प्&zwj;यारी है इस लिये तुम अपनी दौलत अपनें पास रक्&zwj;खो और मेरी इज्&zwj;जत मेरे पास रहनें दो.&quot;</p>
<p>
	&quot;नोशेरवां अपनी सेना का सेनापति आप था. एकबार उस्&zwj;की मंजूरी सै खजान्चीनें तन्&zwj;ख्&zwj;वाह बांटनें के वास्&zwj;तै सब सेना को हथियार बंद होकर हाजिर होनें का हुक्&zwj;म दिया पर नोशेरवां इस हुक्&zwj;मसै हाजिर न हुआ इस लिये खजान्चीनें क्रोध करके सब सेनाको उलटा फेर दिया और दूसरी बार भी ऐसा ही हुआ तब तीसरी बार खजान्चीनें डोंड़ी पिटवाकर नोशेरवांको हाजिर होनें का हुक्म दिया. नोशेरवां उस हुक्म के अनुसार हाजिर हुआ परन्तु उस्की हथियार बंदी ठीक न थी. खजान्चीनें पूछा &quot;तुम्&zwj;हारे धनुषकी फाल्&zwj;तू प्रत्&zwj;यंचा कहां है ?&quot; नोशेरवांनें कहा &quot;महलोंमैं भूल आया&quot; खजान्चीनें कहा &quot;अच्&zwj;छा ! अभी जा कर ले आओ&quot; इस्&zwj;पर नोशेरवां महलोंमैं जाकर प्रत्&zwj;यंचा ले आया तब सब की तनख्&zwj;वाह बटी परन्तु नोशेरवां खजान्चीके इस अपक्षपात काम सै ऐसा प्रसन्&zwj;न हुआ कि उसे निहाल कर दिया. इस प्रकार सच्&zwj;ची सज्&zwj;जनता के इतिहासमैं सैकड़ों दृष्&zwj;टांत मिल्ते हैं परन्तु समुद्रमैं गोता लगाए बिना मोती नहीं मिलता&quot;</p>
<p>
	&quot;आप बार, बार सच्&zwj;ची सज्&zwj;जनता कहते हैं सो क्&zwj;या सज्&zwj;जनता सज्&zwj;जनतामैं भी कुछ भेदभाव है ?&quot; लाला मदनमोहननें पूछा.</p>
<p>
	&#39;हां सज्&zwj;जनता के दो भेद हैं एक स्&zwj;वाभाविक होती है जिस का वर्णन मैं अब तक करता चला आया हूँ. दूसरी ऊपरसै दिखानें की होती है जो बहुधा बड़े आदमियों मैं उन्&zwj;के पास रहनें वालों मैं पाई जाती है बड़े आदमियों के लिये वह सज्&zwj;जनता सुंदर वस्&zwj;त्रों के समान समझनी चाहिए जिस्&zwj;को वह बाहर जाती बार पहन जाते हैं और घर मैं आते ही उतार देते हैं. स्&zwj;वाभाविक सज्&zwj;जनता स्&zwj;वच्&zwj;छ स्&zwj;वर्ण के अनुसार है जिस्&zwj;को चाहे जैसे तपाओ, गलाओ परन्तु उस्&zwj;मैं कोई अन्तर नहीं आता. ऊपर सै दिखानें वालों की सज्&zwj;जनता गिल्&zwj;टी के समान है जो रगड़ लगते ही उतर जाती है ऊपर के दिखानें वाले लोग अपना निज स्&zwj;वभाव छिपाकर सज्&zwj;जन बन्&zwj;नें के लिये सच्&zwj;चे सज्&zwj;जनों के स्&zwj;वभाव की नकल करते हैं परन्तु परीक्षा के समय उन्&zwj;की कलई तत्&zwj;काल खुल जाती है, उन्&zwj;के मन मैं बिकास के बदले संकुचित भाव, सादगी के बदले बनावट, धर्म्&zwj;म प्रबृत्ति के बदले स्&zwj;वार्थपरता और धैर्य के बदले घबराहट इत्&zwj;यादि प्रगट दिखनें लगते हैं. उन्का सब सदभाव अपनें किसी गूढ़ प्रयोजन के लिये हुआ करता है परन्तु उन्&zwj;के मन को सच्&zwj;चा सुख इस्&zwj;सै सर्वथा नहीं मिल सक्&zwj;ता.</p>
<p>
	<strong>प्रकरण-१२.</strong></p>
<p>
	<strong>-----&times;-----</strong></p>
<p>
	<em>सुख दु:ख</em> <em>+</em></p>
<p>
	<strong>आत्&zwj;मा को आधार अरु साक्षी आत्&zwj;मा जान</strong></p>
<p>
	<strong>निज आ</strong> <strong>त्मा</strong> <strong>को भूलहू करि</strong> <strong>ये</strong> <strong>न</strong> <strong>हिं</strong> <strong>अपमान<a href="http://hindisamay.com/upanyas/pariksha_guru.htm#_ftn29" name="_ftnref29" title=""><strong>[29]</strong></a>&times;</strong></p>
<p>
	मनुस्&zwj;मृति.</p>
<p>
	&quot;सुख दु:ख तो बहुधा आदमी की मानसिक बृत्तियों और शरीर की शक्ति के आधीन हैं.एक बात सै एक मनुष्&zwj;य को अत्&zwj;यन्त दु:ख और क्&zwj;लेश होता है वही बात दूसरे को खेल तमाशे की सी लगती है इस लिये सुख दु:ख होनें का कोई नियम नहीं मालूम होता&quot; मुन्शी चुन्&zwj;नीलाल नें कहा.</p>
<p>
	&quot;मेरे जान तो मनुष्&zwj;य जिस बात को मन सै चाहता है उस्&zwj;का पूरा होना ही सुख का कारण है और उस्&zwj;मैं हर्ज पड़नें ही सै दुःख होता है&quot; मास्&zwj;टर शिंभूदयाल नें कहा.</p>
<p>
	&quot;तो अनेक बार आदमी अनुचित काम करके दुःख मैं फँस जाता है और अपनें किये पर पछताता है इस्&zwj;का क्&zwj;या कारण ? असल बात यह है कि जिस्&zwj;समय मनुष्&zwj;य के मन मैं जो बृत्ति प्रबल होती है वह उसी के अनुसार काम किया चाहता है और दूरअंदेशी की सब बातों को सहसा भूल जाता है परन्तु जब वो बेग घटता है तबियत ठिकानें आती है तो वो अपनी भूल का पछतावा करता है और न्&zwj;याय बृत्ति प्रबल हुई तो सब के साम्&zwj;हनें अपनी भूल अंगीकार करकै उस्&zwj;के सुधारनें का उद्योग करता है पर निकृष्&zwj;ट प्रबृत्ति प्रबल हुई तो छल करके उस्&zwj;को छिपाया चाहता है अथवा अपनी भूल दूसरे के सिर रक्&zwj;खा चाहता है और एक अपराध छिपानें के लिये दूसरा अपराध करता है परन्तु अनुचित कर्म्&zwj;म सै आत्&zwj;मग्&zwj;लानि और उचित कर्म्&zwj;म सै आत्&zwj;मप्रसाद हुए बिना सर्बथा नहीं रहता&quot; लाला ब्रजकिशोर बोले.</p>
<p>
	&quot;अपना मन मारनें सै किसी को खुशी क्&zwj;यों कर हो सक्ती है ?&quot; लाला मदनमोहन आश्&zwj;चर्य सै कहनें लगे.</p>
<p>
	&quot;सब लोग चित्तका संतोष और सच्&zwj;चा आनन्&zwj;द प्राप्&zwj;त करनें के लिये अनेक प्रकार के उपाय करते हैं परन्तु सब बृत्तियों के अबिरोध सै धर्म्&zwj;मप्रबृत्ति के अनुसार चलनेंवालों को जो सुख मिल्&zwj;ता है और किसी तरह नहीं मिल सक्ता&quot; लाला ब्रजकिशोर कहनें लगे मनुस्&zwj;मृति मैं लिखा है &quot;जाको मन अरु बचन शुचि बिध सों रक्षित होय ।। अति दुर्लभ वेदान्&zwj;त फल जगमैं पावत सोय<a href="http://hindisamay.com/upanyas/pariksha_guru.htm#_ftn30" name="_ftnref30" title="">[30]</a>&quot; जो लोग ईश्&zwj;वर के बांधे हुए नियमों के अनुसार सदा सत्कर्म्&zwj;म करते रहते हैं उन्&zwj;को आत्&zwj;मप्रसाद का सच्&zwj;चा सुख मिल्ता है उन्&zwj;का मन वि&zwj;कसित पुष्&zwj;पों के समान सदा प्रफुल्लित रहता है जो लोग कह सक्&zwj;ते हैं कि हम अपनी सामर्थ्&zwj;य भर ईश्&zwj;वर के नियमों का प्रतिपालन करते हैं, यथा शक्ति परोपकार करते हैं, सब लोगों के साथ अनीत छोड़कर नीति पूर्वक सुहृद्भाव रखते हैं, अतिशय भक्ति और विश्&zwj;वासपूर्वक ईश्&zwj;वर की शरणागति हो रहे हैं वही सच्&zwj;चे सुखी हैं. वह अपनें निर्मल चरित्रों को बारम्&zwj;बार याद करके परम संतोष पाते हैं. यद्यपि उन्&zwj;का सत्&zwj;कर्म्&zwj;म मनुष्&zwj;य मात्र न जान्&zwj;ते हों इसी तरह किसी के मुख सै एक बार भी अपनें सुयश सुन्&zwj;नें की संभावना न हो, तथापि वह अपनें कर्तव्&zwj;य काम मैं अपनें को कृत कार्य देखकर अद्वितीय सुख पाते हैं उचित रीति सै निष्&zwj;प्रयोजन होकर किसी दुखिया का दु:ख मिटानें की, किसी मूर्ख को ज्ञानोंपदेश करनें की एक बात याद आनें से उन्को जो सुख मिलता है वह किसी को बड़े सै बड़ा राज मिलनें पर भी नहीं मिल सक्ता. उन्&zwj;का मन पक्षपात रहित होकर सबके हितसाधन मैं लगा रहता है, इस्&zwj;कारण वह सबके प्&zwj;यारे होनें चाहिए. परन्तु मूर्ख जलन सै, हटसै, स्&zwj;वार्थपरता सै अथवा उन्&zwj;का भाव जानें बिना उन्सै द्वेषकरै. उन्&zwj;का बिगाड़ करना चाहें तो क्&zwj;या कर सक्ते हैं ? उन्&zwj;का सर्वस्&zwj;व नष्&zwj;ट होजाय तो भी वह नहीं घबराते; उन्&zwj;के ह्रदय में जो धर्म्म का ख़ज़ाना इकट्ठा हो रहा है उस्&zwj;के छूनें की किस को सामर्थ्&zwj;य है. आपनें सुना होगा कि:-</p>
<p>
	&quot;महाराज रामचन्&zwj;द्रजी को जब राजतिलक के समय चौदह वर्ष का बनवास हुआ उस्&zwj;समय उन्&zwj;के मुखपर उदासी के बदले प्रसन्&zwj;नता चमकनें लगी.</p>
<p>
	&quot;इंगलेण्ड की गद्दी बाबत एलीज़ाबेथ और मेरी के बीच विवाद हो रहा था उस्&zwj;समय लेडी जेनग्रेको उस्&zwj;के पिता, पति और स्&zwj;वसुरनें गद्दीपर बिठाना चाहा परन्तु उस्&zwj;को राज का लोभ न था वह होशियार, बिद्वान और धर्मात्&zwj;मा स्&zwj;त्री थी. उस्&zwj;नें उन्&zwj;को समझाया कि मेरी &quot;निस्बत मेरी और एलीज़ाबेथ का ज्&zwj;याद: हक़ है और इस काम सै तरह, तरह के बखेड़े उठनें की संभावना है. मैं अपनी वर्तमान अवस्&zwj;था मैं बहुत प्रसन्&zwj;न हूँ इस लिये मुझको क्षमा करो&quot; पर अन्त मैं उस्&zwj;को अपनी मरज़ी के उपरांत बड़ों की आज्ञासै राजगद्दी पर बैठना पड़ा परन्तु दस दिन नहीं बीते इतनेंमैं मेरी नें पकड़ कर उसै कैद किया और उस के पति समेत फांसी का हुक्&zwj;म दिया. वह फांसी के पास पहुँची उस्&zwj;समय उस्&zwj;नें अपनें पति को लटकते देखकर तत्&zwj;काल अपनी याददाश्&zwj;त मैं यह तीन बचन लाटिन, यूनानी और अंग्रैजी मैं क्रम सै लिखे कि &quot;मनुष्&zwj;य जाति के न्&zwj;याय नें मेरी देह को सजा दी परन्तु ईश्&zwj;वर मेरे ऊपर कृपा करेगा, और मुझको किसी पाप के बदले यह सजा मिली होगी तो अज्ञान अवस्&zwj;था के कारण मेरे अपराध क्षमा किए जायेंगे. और मैं आशा रखती हूँ कि सर्वशक्तिमान परमेश्&zwj;वर और भविष्&zwj;य काल के मनुष्&zwj;य मुझ पर कृपा दृष्टि रक्&zwj;खेंगे&quot; उस्&zwj;नें फांसी पर चढ़कर सब लोगों के आगे एक वक्&zwj;तृता की जिस्&zwj;मैं अपनें मरनें के लिये अपनें सिवाय किसी को दोष न दिया वह बोली कि &quot;इंगलेण्ड की गद्दी पर बैठनें के वास्&zwj;तै उद्योग करनें का दोष मुझ पर कोई नहीं लगावेगा परन्तु इतना दोष अवश्&zwj;य लगावेगा कि &quot;वह औरों के कहनें सै गद्दी पर क्&zwj;यों बैठी ? उस्&zwj;नें जो भूल की वह लोभ के कारण नहीं, केवल बड़ों के आज्ञावर्ती होकर की थी&quot; सो यह करना मेरा फर्ज था परन्तु किसी तरह करो जिस्&zwj;के साथ मैंनें अनुचित व्&zwj;यवहार किया उस्के साथमैं प्रसन्&zwj;नतासै अपनें प्राण देनें को तैयार हूँ&quot; यह कहक़र उस्&zwj;नें बड़े धैर्यसै अपनी जान दी&quot;</p>
<p>
	&quot;दुखिया अपनें मनको धैर्य देनेंके लिये चाहे जैसे समझा करैं परन्तु साधारण रीति तो यह है कि उचित उपायसै हो अथवा अनुचित उपायसै हो जो अपना काम निकाल लेता है वही सुखी समझा जाता है, आप बिचार कर देखेंगे तो मालूम हो जायगा कि आज भूमंडल मैं जितनें अमीर और रहीस दिखाई देते हैं उन्&zwj;के बड़ोंमैं सै बहुतों नें अनुचित कर्म करकै यह वैभव पाया होगा&quot; मुन्शी चुन्&zwj;नीलालनें कहा.</p>
<p>
	&quot;क़भी अनुचित कर्म करनेंसै सच्&zwj;चा सुख नहीं मिलता-प्रथम तो मनु महाराज और लोमेश ऋषि एक स्&zwj;वरसै कहते हैं कि &quot;कर अधर्म पहले बढ़त सुख पावत बहुत भांत ।। शत्रु न जय कर आप पुन मूलसहित बिनसात।।<a href="http://hindisamay.com/upanyas/pariksha_guru.htm#_ftn31" name="_ftnref31" title="">[31]</a>&quot; फ़िर जिस तरह सत्&zwj;कर्म का फल आत्&zwj;म-प्रसाद है इसी तरह दुष्&zwj;कर्म का फल आत्&zwj;मग्&zwj;लानि, आंतरिक दुःख अथवा पछतावा हुए बिना सर्वथा नहीं रहता मनुस्&zwj;मृति मैं लिखा है &quot;पापी समुझत पाप कर काहू देख्&zwj;यो नाहिं ।। पैसुर अरुनिज आतमा निस दिन देखत जाहिं।।<a href="http://hindisamay.com/upanyas/pariksha_guru.htm#_ftn32" name="_ftnref32" title="">[32]</a>&quot; लाला ब्रजकिशोर कहनें लगे &quot;जिस्&zwj;समय कोई निकृष्&zwj;ट प्रबृत्ति अत्यन्त प्रबल होकर धर्म्&zwj;मप्रबृत्ति की रोक नहीं मान्&zwj;ती उस्&zwj;समय हम उस्&zwj;की इच्&zwj;छा पूरी करनेंके लिये पाप करते हैं परन्तु उस काम सै निवृत्ति होते ही हमारे मनमैं अत्यन्त ग्&zwj;लानि होती है हमारी आत्&zwj;मा हमको धिक्&zwj;कारती है और लोक परलोकके भय सै चित्त बिकल रहता है जिस्&zwj;नें अपनें अधर्म्&zwj;म सै किसी का सुख हर लिया है अथवा स्&zwj;वार्थपरता के बसवर्ती होकर उपकार के बदले अपकार किया है, अथवा छल बलसै किसी का धर्म्&zwj;म भ्रष्&zwj;ट कर दिया है, जो अपनें मन मैं समझता है कि मुझसे फलानें का सत्&zwj;यानाश हुआ, अथवा मेरे कारण फलानें के निर्मल कुल मैं कलंक लगा, अथवा संसार मैं दु:ख के सोते इतनें अधिक हुए मैं उत्&zwj;पन्&zwj;न न हुआ होता तो पृथ्&zwj;वी पर इतना पाप कम होता, केवल इन बातों की याद उस्&zwj;का हृदय विदीर्ण करनें के लिये बहुत है और जो मनुष्&zwj;य ऐसी अवस्&zwj;था मैं भी अपनै मनका समाधान रख सकै उस्&zwj;को मैं बज्रहृदय समझता हूँ जिस्नें किसी निर्धन मनुष्&zwj;य के साथ छल अथवा विश्&zwj;वासघात करके उस्की अत्यन्त दुर्दशा की है उस्&zwj;की आत्&zwj;मग्&zwj;लानि और आंतरिक दु:ख का बरणन् कोन कर सक्ता है ? अनेक प्रकार के भोगविलास करनेंवालों को भी समय पाकर अवश्&zwj;य पछतावा होता है. जो लोग कुछ काल श्रद्धा और यत्&zwj;नपूर्वक धर्म्मका आनन्&zwj;द लेकर इस दलदल मैं फस्&zwj;ते हैं उन्&zwj;सै आत्&zwj;मग्&zwj;लानि और आंतरिक दाहका क्&zwj;लेश पूछना चाहिये.&quot;</p>
<p>
	&quot;टरकी का खलीफ़ा मौन्&zwj;तासर अपनें बापको मरवाकर उस्के महल का कीमती सामान देख रहा था उस्&zwj;समय एक उम्&zwj;दा तस्&zwj;वीर पर उस्&zwj;की दृष्टि पड़ी जिस्&zwj;मैं एक सुशोभित तरुण पुरुष घोड़े पर सवार था और रत्&zwj;नजटित &quot;ताज&quot; उस्&zwj;के सिर पर शोभायमान था. उस्&zwj;के आसपास फारसी मैं बहुतसी इबारत लिखी थी ख़लीफ़ा नें एक मुन्शी को बुलाकर वह इबारत पढ़वाई. उस्&zwj;मैं लिखा था कि &quot;मैं सीरोज़ खुसरोका बेटा हूँ मैंनें अपनें बापका ताज़ लेनेंके वास्&zwj;तै उसे मरवाडाला पर उस्&zwj;के पीछें वह ताज मैं सिर्फ छ: महीनें अपनें सिर पर रखसका&quot; यह बात सुन्&zwj;तेही ख़लीफ़ा मौन्&zwj;तासर के दिल पर चोट लगी और अपनें आंतरिक दु:खसै वह केवल तीन दिन राज करकै मर गया.&quot;</p>
<p>
	&quot;यह आत्&zwj;मग्&zwj;लानि अथवा आंतरिक क्&zwj;लेश किसी नए पंछी को जाल मैं फसनैसै भलेही होता हो पुरानें खिलाड़ियों को तो इस्&zwj;की ख़बर भी नहीं होती. संसार मैं इस्&zwj;समय ऐसे बहुत लोग मौजूद हैं जो दूसरे के प्राण लेकर हाथ भी नहीं धोते&quot; मास्&zwj;टर शिंभूदयाल नें कहा.</p>
<p>
	&quot;यह बात आपनें दुरूस्&zwj;त कही. नि:संदेह जो लोग लगातार दुष्&zwj;कर्म करते चलेजाते हैं और एक अपराधी सै बदला लेनें के लिये आप अपराधी बनजाते हैं अथवा एक दोष छिपानें के लिये दूसरा दूषितकर्म करनें लगते हैं या जिन्&zwj;को केवल अपनें मतलब सै ग़र्ज रहती है उन्&zwj;के मन सै धीरे, धीरे अधर्म की अरुचि उठती जाती हैं&quot; लाला ब्रजकिशोर कहनें लगे जैसे दुर्गन्&zwj;ध मैं रहनें वाले मनुष्&zwj;यों के मस्&zwj;तक मैं दुर्गंध समा जाती है तब उन्&zwj;को वह दुर्गंध नहीं मालूम होती अथवा बार, बार तरवार को पत्&zwj;थर पर मारनें सै उस्&zwj;की धार अपनें आप भोंटी हो जाती है इसी तरह ऐसे मनुष्&zwj;यों के मन सै अभ्&zwj;यास बस अधर्म की ग्&zwj;लानि निकल कर उन्&zwj;के मन पर निकृष्&zwj;टप्रबृत्तियों का पूरा अधिकार हो जाता है. बिदुरजी कहते हैं &quot;तासों पाप न करत बुध किये बुद्धि कौ नाश ।।बुद्धि नासते बहुरि नर पापै करत प्रकाश <a href="http://hindisamay.com/upanyas/pariksha_guru.htm#_ftn33" name="_ftnref33" title="">[33]</a>।। यह अवस्&zwj;था बड़ी भयंकर है सन्निपात के समान इस्&zwj;सै आरोग्&zwj;य होनें की आशा बहुत कम रहती हैं. ऐसी अवस्&zwj;था मैं निस्सन्देह शिंभूदयाल के कहनें मूजब उन्को अनुचित रीति सै अपनी इच्&zwj;छा पूरी करनें मैं सिवाय आनन्&zwj;द के कुछ पछतावा नहीं होता परन्तु उन्कों पछतावा हो या न हो ईश्&zwj;वर के नियमानुसार उन्&zwj;हैं अपनें पापों का फल अवश्&zwj;य भोगना पड़ता है. मनुस्&zwj;मृति मैं लिखा है &quot;बेद, यज्ञ, तप, नियम अरु बहुत भांति के दान ।। दुष्&zwj;ट हृदय को जगत मैं करत न कुछ कल्&zwj;यान।। <a href="http://hindisamay.com/upanyas/pariksha_guru.htm#_ftn34" name="_ftnref34" title="">[34]</a>&quot;. ऐसे मनुष्&zwj;यों को समाज की तरफ़ सै, राज की तरफ़ सै अथवा ईश्&zwj;वर की तरफ़ सै अवश्&zwj;य दंडमिल्ता है और बहुधा वह अपना प्राण देकर उस्&zwj;सै छुट्टी पाते हैं इसलिये सुख-दु:खका आधार इच्&zwj;छा फल की प्राप्ति पर नहीं बल्कि सत्&zwj;कर्म और दुष्&zwj;कर्म पर है.</p>
<p>
	इस्तरह अनेक प्रकार की बातचीत करते हुए लाला मदनमोहन की बग्&zwj;गी मकान पर लौटआई और लाला ब्रजकिशोर वहां सै रुख़सत होकर अपनें घर गए.</p>
<p>
	<strong>प्रकरण-१३</strong></p>
<p>
	<strong>-----&times;-----</strong></p>
<p>
	<em>बिगाड़का मूल-</em> <em>बि</em> <em>वाद</em></p>
<p>
	<strong>को</strong> <strong>पै</strong> <strong>बिन अपराध । रीझै बिन कारन जुनर ।।</strong></p>
<p>
	<strong>ता</strong> <strong>को</strong> <strong>ज्ञी</strong> <strong>ल असाध । शरदकालके मेघ जों ।।</strong></p>
<p>
	बिदुरप्रजागरे.</p>
<p>
	लाला मदनमोहन हवा खाकर आए उस्समय लाला हरकिशोर साठन की गठरी लाकर कमरे मैं बैठे थे.</p>
<p>
	&quot;कल तुमनें लाला हरदयाल साहब के साम्ने बड़ी ढिठाई की परन्तु मैं पुरानी बातोंका बिचार करके उस्&zwj;समय कुछ नहीं बोला&quot; लाला मदनमोहन नें कहा.</p>
<p>
	&quot;आपनें बड़ी दया की पर अब मुझको आपसै एकान्&zwj;त मैं कुछ कहना है, अवकाश हो तो सुन लीजिये&quot; लाला हरकिशोर बोले.</p>
<p>
	&quot;यहां तो एकांत ही है तुमको जो कुछ कहना हो निस्सन्देह कहो&quot; लाला मदनमोहन नें जवाब दिया.</p>
<p>
	&quot;मुझको इतना ही कहना है कि मैंनें अब तक अपनी समझ मुजिब आपको अप्रसन्&zwj;न करनें की कोई बात नहीं की परन्तु मेरी सब बातें आपको बुरी लगती हैं तो मैं भी ज्&zwj;याद: आवा जाई रखनें मैं प्रसन्&zwj;न नहीं हूँ. किसी नें सच कहा है &quot;जब तो हम गुल थे मियां लगते हजारों के गले ।। अब तो हम खार हुए सब सै किनारे ही भले ।।&quot; संसार मैं प्रीति स्&zwj;वार्थ परता का दूसरा नाम है. समय निकले पीछै दूसरे सै मेल रखनें की किसी को क्&zwj;या गरज़ पड़ी है ? अच्&zwj;छा ! महरबानी करके मेरे माल की कीमत मुझको दिलवा दें&quot; हरकिशोर नें रूखाई सै कहा.</p>
<p>
	&quot;क्या तुम कीमत का तकाजा करके लाला साहब को दबाया चाहते हो ?&quot; मुन्शी चुन्&zwj;नीलाल बोले.</p>
<p>
	&quot;हरगिज़ नहीं मेरी क्&zwj;या मजाल ?&quot; हरकिशोर कहनें लगे - &quot;सब जान्&zwj;ते हैं कि मेरे पास गांठ की पूंजी नहीं है, मैं जहां तहां सै माल लाकर साहब के हुक्&zwj;म की तामील कर देता था परन्तु अबकी बार रुपे मिलनें मैं देर हुई. कई एकरार झूठै हो गए इसलिये लोगों का विश्&zwj;वास जाता रहा अब आज कल मैं उन्&zwj;के माल की कीमत उन्के पास न पहुँचेगी तो वे मेरे ऊपर नालिश कर देंगे और मेरी इज्&zwj;जत धूल मैं मिल जायगी.&quot;</p>
<p>
	&quot;तुम कुछ दिन धैर्य धरो तुम्&zwj;हारे रुपे का भुगतान हम बहुत जल्&zwj;दी कर देंगे&quot; लाला मदनमोहन नें कहा.</p>
<p>
	जब मेरे ऊपर नालिश हो गई और मेरी साख जाती रही तो फ़िर रुपे मिलनें सै मेरा क्&zwj;या काम निकला ? &quot;देखो अवसर को भलो जासों सुधरे काम । खेती सूखे बरसवो धन कौ निपट निकाम ।।&quot; मैं जानाता हूँ कि आप को अपनें कारण किसी गरीब की इज्&zwj;जत मैं बट्टा लगाना हरगिज मंजूर न होगा&quot; लाला हरकिशोर नें कुछ नरम पड़कर कहा.</p>
<p>
	&quot;तुम्&zwj;हारा रुपया कहां जाता है ? तुम जरा धैर्य रक्&zwj;खो. तुमनें यहां सै बहुत कुछ फायदा उठाया है, फ़िर अबकी बार रुपे मिलनें मैं दो, चार दिनकी देर हो गई तो क्&zwj;या अनर्थ हो गया ? तुमको ऐसा कड़ा तक़ाज़ा करनें मैं लाज नहीं आती ? क्&zwj;या संसार सै मेल मुलाहजा बिल्&zwj;कुल उठगया ?&quot; मुन्शी चुन्&zwj;नीलाल नें कहा.</p>
<p>
	&quot;मैंभी इसी चारा बिचार मैं हूँ&quot; हरकिशोर नें जवाब दिया &quot;मैं तो माल देकर मोल चाहता हूँ. ज़रुरत के सबब सै तक़ाज़ा करता हूँ पर न जानें और लोगों को क्&zwj;या होगया जो बेसबब मेरे पीछै पड़ रहे हैं ? मुझसै उन्&zwj;को बहुत कुछ लाभ हुआ होगा परन्तु इस्&zwj;समय वे सब &#39;तोता चश्&zwj;म&#39; होगए. उन्&zwj;हीं के कारण मुझको यह तक़ाजा करना पड़ता है. जो आजकल मैं मेरे लेनदारोंका रुपया न चुका, तो वे निस्सन्देह मुझपर नालिश कर देंगे और मैं ग़रीब, अमीरोंकी तरह दबाव डालकर उन्&zwj;को किसी तरह न रोक सकूंगा ?</p>
<p>
	&quot;तुम्&zwj;हारी ठगविद्या हम अच्छी तरह जान्ते हैं, तुम्&zwj;हारी जिद सै इस्&zwj;समय तुमको फूटी कौड़ी न मिलेगी, तुम्&zwj;हारे मन मैं आवे सो करो.&quot; मुन्शी चुन्&zwj;नीलाल नें कहा.</p>
<p>
	&quot;जनाब जबान सम्&zwj;हाल कर बोलिये. माल देकर कीमत मांगना ठगविद्या है ?&quot; गिरधर सच कहता है &quot;साईं नदी समुद्रसों मिली बड़प्&zwj;पन जानी ।। जात नास भयो आपनो मान महत की हानि ।। मान महत की हानि कहो अब कैसी कीजै ।। जलखारी ह्यै गयो ताहि कहो कैसैं पीजै ।। कह गिरधर कबिराय कच्&zwj;छ मच्&zwj;छ न सकुचाई ।। बड़ो फ़जीहत चार भयो नदियन को साईं ।।&quot;</p>
<p>
	&quot;बस अब तुम यहां सै चल दो. ऐसे बाजारू आदमियोंका यहां कुछ काम नहीं है&quot; मास्&zwj;टर शिंभूदयाल नें कहा.</p>
<p>
	&quot;मैंनें किसी अमीर के लड़केको बहका कर बदचलनी सिखाई ? या किसी अमीर के लड़केको भोगबिलास मैं डाल कर उस्&zwj;की दौलत ठग ली जो तुम मुझे बाजारू आदमी बताते हो ?&quot;</p>
<p>
	&quot;तुम कपड़ा बेचनें आएहो या झगड़ा करनें आएहो ?&quot; मुन्शी चुन्&zwj;नीलाल पूछनें लगे.</p>
<p>
	&quot;न मैं कपड़ा बेचनें आया न मैं झगड़ा करनें आया. मैंतो अपना रुपया वसूल करनें आया हूँ. मेरा रुपया मेरी झोली मैं डालिये फ़िर मैं यहां क्षण भर न ठैरूंगा&quot;</p>
<p>
	&quot;नहीं जी, तुमको जबरदस्ती यहां ठैरनें का कुछ अखत्&zwj;यार नहीं है, रुपे का दावा हो तो जाकर अदालत मैं नालिश करो.&quot; मास्&zwj;टर शिंभूदयाल बोले.</p>
<p>
	&quot;तुम लोग अपनी गलीके शेरहो- यहां चाहे जो कहलो परन्तु अदालत मैं तुम्&zwj;हारी गीदड़ भपकी नहीं चल सक्ती. तुम नहीं जान्&zwj;ते कि ज्&zwj;याद: घिस्&zwj;नें पर चंदन सै भी आग निकलती है. अच्&zwj;छे आदमी को ख़ातर शिष्&zwj;टाचारी सै चाहे जितना दबालो परन्तु अभिमान और धमको सै वह क़भी नहीं दबता&quot;</p>
<p>
	&quot;तो क्&zwj;या तुम हमको इन बातों सै दबा लोगे ?&quot; लाला मदनमोहन नें त्&zwj;योरी चढ़ाकर कहा.</p>
<p>
	&quot;नहीं साहब, मेरा क्&zwj;या मकदूर है ? मैं ग़रीब, आप अमीर. मुझको दिनभर रोज़गार धंधा करना पड़ता है, आपका सबदिन हँसी दिल्&zwj;लगी की बातों मैं जाता है. मैं दिनभर पैदल भटकता हूँ, आप सवारी बिना एक कदम नहीं चल्&zwj;ते. मेरे रहनें की ए&zwj;क झोंपड़ी, आप के बड़े बड़े महल. मुल्&zwj;क मैं अकालहो, ग़रीब बिचारे भूखों मरतेहों, आप के यहां दिन रात ये ही हाहा, हीहो, रहैगी. सच है आप पर उन्&zwj;का क्&zwj;या हक़ है ? उन्&zwj;सै आपका क्&zwj;या सम्बन्ध है ? परमेश्&zwj;वर नें आपको मनमानी मोज करनें के लिये दौलत देदी फ़िर औरों के दु:ख दर्द मैं पड़नें की आपको क्&zwj;या ज़रूरत रही ? आपके लिये नीति अनीति की कोई रोक नहीं है आप-&quot;</p>
<p>
	&quot;क्&zwj;यों जी ! तुम अपनी बकवाद नहीं छोड़ते-अच्&zwj;छा जमादार इन्&zwj;को हाथ पकड़ कर यहां सै बाहर निकालदो और इन्&zwj;की गठरी उठाकर गलीं में फेंकदो&quot; मुन्शी चुन्&zwj;नीलाल नें हुक्&zwj;म दिया.</p>
<p>
	&quot;मुझको उठानें की क्&zwj;या जरुरत है ? मैं आप जाता हूँ परन्तु तुमनें बेसबब मेरी इज्&zwj;ज़त ली है इस्का परिणाम थोड़े दिन मैं देखोगे. जिस तरह राजा द्रुपद नें बचपन मैं द्रोणाचार्य सै मित्रता करके राज पानें पर उन्&zwj;का अनादर किया तब द्रोणाचार्य नें कौरव पांडवों को चढ़ा ले जाकर उस्&zwj;की मुश्&zwj;कें बंधवा ली थीं और चाणक्&zwj;यनें अपनें अपमान होनें पर नन्&zwj;दबंश का नाश करके अपनी प्रतिज्ञा पूरी कर दिखाई थी. पृथ्&zwj;वीराज नें संयोगता के बसवर्ती होकर चन्&zwj;द और हाहुली राय को लोंडियों के हाथ पिटवाया तब हाहुली राय नें उस्&zwj;का बदला पृथ्&zwj;वीराज सै लिया था, इसी तरह परमेश्&zwj;वर नें चाहा तो मैं भी इस्&zwj;का बदला आपसै लेकर रहूँगा&quot; यह कहक़र हरकिशोर नें तत्&zwj;काल अपनी गठरी उठाली और गुस्&zwj;सै मैं मूछोंपर ताव देता चला गया.</p>
<p>
	&quot;ये बदला लेंगे ! ऐसे बदला लेनेंवाले सैकड़ों झकमारते फ़िरते हैं&quot; हरकिशोर के जाते ही मुन्शी चुन्&zwj;नीलाल नें मदनमोहन को दिलासा देनें के लिये कहा.</p>
<p>
	&quot;जो यौं किसी के बैर भाव सै किसी का नुक्सान होजाया करै तो बस संसार के काम ही बन्द होजायं&quot; मास्&zwj;टर शिंभूदयाल बोले.</p>
<p>
	&quot;सूर्य चंद्रमा की तरफ़ धूल फैंकनें वाले अपनेंही सिर पर धूल डालते हैं&quot; पंडित पुरुषोत्तमदास नें कहा. पर इनबातों सै लाला मदनमोहन को संतोष न हुआ.</p>
<p>
	&quot;मैं हरकिशोर को ऐसा नहीं जान्&zwj;ता था, वह तो आज आपे सै बाहर होगए. अच्&zwj;छा ! अब वह नालिश कर दैं तो उन्की जवाब दिही किस तरह करनी चाहिये ? मैं चाहता हूँ कि चाहे जितना रुपया खर्च होजाय परन्तु हरकिशोर के पल्&zwj;लै फूटी कौड़ी न पड़े&quot; लाला मदनमोहन नें अपनें स्&zwj;वभावानुसार कहा.</p>
<p>
	मदनमोहन के निकटबर्ती जान्&zwj;ते थे कि मदनमोहन जैसे हठीले हैं वैसे ही कमहिम्&zwj;मत हैं, जिस्&zwj;समय उन्&zwj;को किसी तरह का घबराहट हो हरेक आदमी दिलजमई की झूंटी सच्&zwj;ची बातैं बना कर उन्&zwj;को अपनें काबू पर चढ़ा सक्&zwj;ता है और मन चाहा फायदा उठासक्&zwj;ता है इस लिये अब चुन्&zwj;नीलाल नें वह चाल डाली.</p>
<p>
	&quot;यह मुकद्दमा क्&zwj;या चीज है ! ऐसे सैंकड़ों मुकद्दमें आपके पुन्&zwj;य प्रताप सै चुटकियों मैं उड़ा सक्&zwj;ता हूँ परन्तु इस्&zwj;समय मेरे चित्त को जरा उद्वेग होरहा है इसी सै अकल काम नहीं देती&quot; मुन्शी चुन्&zwj;नीलाल नें कहा.</p>
<p>
	&quot;क्&zwj;यों तुम्&zwj;हारे चित्त के उद्वेग का क्&zwj;या कारण है ? क्&zwj;या हरकिशोर की धमकी सै डर गए ? ऐसा हो तो विश्&zwj;वास रक्&zwj;खो कि मेरी सब दौलत खर्च होजायगी तो भी तुम्&zwj;हारे ऊपर आंच न आनें दूंगा&quot; लाला मदनमोहन नें कहा.</p>
<p>
	&quot;नहीं, महाराज ! ऐसी बातोंसै मैं कब डरता हूँ ? और आपके लिये जो तकलीफ मुझको उठानी पड़े उस्&zwj;मैं तो और मेरी इज्&zwj;जत है. आपके उपकारोंका बदला मैं किस तरह नहीं दे सक्ता, परन्तु लड़कीके ब्&zwj;याहके दिन बहुत पास आ गये, तयारी अबतक कुछ नहीं हुई, ब्&zwj;याह आपकी नामवरीके मूजिब करना पड़ेगा, इस्&zwj;सै इन दिनों मेरी अकल कुछ गुमसी हो रही है&quot; मुन्शी चुन्&zwj;नीलालनें कहा.</p>
<p>
	&quot;तुम धैर्य रक्&zwj;खो तुम्&zwj;हारी लड़कीके ब्&zwj;याहका सब खर्च हम देंगे&quot; लाला मदनमोहन नें एकदम हामी भर ली.</p>
<p>
	&quot;ऐसी सहायता तो इस सरकार सै सब को मिलती ही है परन्तु मेरी जीविका का वृत्तान्त भी आप को अच्&zwj;छी तरह मालूम है और घर का गृहस्&zwj;थका खर्च भी आपसै छिपा नहीं है, भाई खाली बैठे हैं जब आपके यहांसै कुछ सहायता होगी तो ब्&zwj;याहका काम छिड़ैगा कपड़े लत्ते वगैरे की तैयारी मैं महीनों लगते हैं&quot; मुन्शी चुन्&zwj;नीलालनें कहा.</p>
<p>
	&quot;लो; ये दो सौ रुपेके नोट लेकर इस्समय तो काम चल्&zwj;ता करो, और बातोंके लिये बंदोबस्&zwj;त पीछेसै कर दिया जायगा&quot; लाला मादनमोहननें नोट देकर कहा.</p>
<p>
	&quot;जी नहीं हुजूर ! ऐसी क्&zwj;या जल्&zwj;दी थी&quot; मुन्शी चुन्&zwj;नीलाल नोट जेब मैं रखकर बोले,</p>
<p>
	&quot;यह भी अच्&zwj;छी बिद्या है&quot; पंडितजीनें भरमा भरमी सुनाई.</p>
<p>
	&quot;मैं जान्&zwj;ता हूँ कि प्रथम तो हरकिशोर नालिश ही नहीं करेंगे और की भी तो दमभर मैं खारिज कर दी जायगी&quot; मुन्शी चुन्&zwj;नीलालनें कहा.</p>
<p>
	निदान लाला मदनमोहन बहुत देरतक इस प्रकारकी बातों सै अपनी छातीका बोझ हल्&zwj;का करके भोजन करनें गए और गुपचुप बैजनाथके बुलानेंके लिये एक आदमी भेज दिया.</p>
<p>
	&nbsp;</p>
<p>
	<strong>प्रकरण-१४</strong></p>
<p>
	<strong>-----&times;-----</strong></p>
<p>
	<em>पत्रव्यवहा.</em></p>
<p>
	<strong>अपनें अपनें लाभकों बोलतबैन बनाय</strong></p>
<p>
	<strong>वेस्&zwj;या बरस घटावही, जोगी बरस बढ़ाय.</strong></p>
<p>
	बृन्&zwj;द.</p>
<p>
	लाला मदनमोहन भोजन करके आए उस्&zwj;समय डाकके चपरासीनें लाकर चिट्ठीयां दीं.</p>
<p>
	उन्&zwj;मैं एक पोस्टकार्ड महरोलीसै मिस्&zwj;टर बेलीनें भेजा था. उस्&zwj;मैं लिखा था कि &quot;मेरा बिचार क&zwj;ल शामको दिल्&zwj;ली आनेंका है आप महरबानी करके मेरे वास्&zwj;तै डाकका बंदोबस्&zwj;त कर दें और लोटती डाकमैं मुझको लिख भेजैं&quot; लाला मदनमोहननें तत्&zwj;काल उस्&zwj;का प्रबंध कर दिया.</p>
<p>
	दूसरी चिट्ठी कलकत्ते सै हमल्&zwj;टीन कंपनी जुएलर (जोहरी) की आई थी उस्&zwj;मैं लिखा था &quot;आपके आरडरके बमूजिब हीरोंकी पाकट चेन बनकर तैयार हो गई है, एक दो दिनमैं पालिश करके आपके पास भेजी जायगी और इस्&zwj;पर लागत चार हजार अंदाज रहैगी. आपनें पन्&zwj;नेकी अंगूठी और मोतियोंकी नेकलेसके रुपे अब तक नहीं भेजे सो महरबानी करके इन तीनों चीजोंके दाम बहुत जल्&zwj;द भेज दीजिये&quot;</p>
<p>
	तीसरा फारसी ख़त अल्&zwj;लीपूरसे अब्&zwj;दुर्रहमान मेटका आया था. उस्&zwj;मैं लिखा था कि &quot;रुपे जल्&zwj;दी भेजिये नहीं तो मेरी आबरूमैं फर्क आ जायगा और आपका बड़ा हर्ज होगा. कंकरवाले का रुपया बहुत चढ़ गया इस लिये उस्&zwj;नें खेप भेजनी बंद कर दी. मज्दूरोंका चिट्ठा एक महीनेंसै नहीं बंटा इस लिये वह मेरी इज्&zwj;जत लिया चाहते हैं, इस ठेके बाबत पांच हजार रुपे सरकारसै आपको मिलनें वाले थे वह मिले होंगे, महरबानी करके वह कुल रुपे यहां भेज दीजिये जिस्सै मेरा पीछा छूटे. मुझको बड़ा अफसोस है कि इस ठेकेमैं आपको नुक्&zwj;सान रहैगा परन्तु मैं क्&zwj;या करूं ? मेरे बसकी बात न थी. जमीन बहुत ऊंची नीची निकली, मज्दूर दूर, दूरसै दूनी मज्दूरी देकर बुलानें पड़े, पानी का कोसों पता न था मुझसै हो सका जहांतक मैंनें अपनी जान लड़ाई, खैर इस्&zwj;का इनाम तो हुजूर के हाथ है परन्तु रुपे जल्&zwj;दी भेजिये, रुपयों के बिना यहांका काम घड़ी भर नहीं चल सक्&zwj;ता&quot;</p>
<p>
	लाला मदनमोहन नोकरोंको काम बतानें, और उन्&zwj;की तन्&zwj;ख्&zwj;वाहका खर्च निकालनेंके लिये बहुधा ऐसे ठेके वगैरा ले लिया करते थे. नोकरोंके विषयमैं उन्&zwj;का बरताव बड़ा बिलक्षण था, जो मनुष्&zwj;य एक बार नोकर हो गया वह हो गया. फ़िर उस्&zwj;सै कुछ काम लिया जाय या न लिया जाय. उस्&zwj;के लायक कोई काम हो या न हो. वह अपना काम अच्&zwj;छी तरह करे या बुरी तरह करे, उस्&zwj;के प्रतिपालन करनेंका कोई हक़ अपनें ऊपर हो या न हो, वह अलग नहीं हो सक्&zwj;ता और उस्पर क्या है ? कोई खर्च एक बार मुकर्रर हुए पीछै कम नहीं हो सक्ता, संसारके अपयश का ऐसा भय समा रहा है कि अपनी अवस्&zwj;थाके अनुसार उचित प्रबंध सर्वथा नहीं होनें पाता. सब नोकर सब कामोंमैं दखल देते हैं परन्तु कोई किसी कामका जिम्&zwj;मेवार नहीं है, और न कोई संभाल रखता है, मामूली तनख्&zwj;वाह तो उन लोगों नें बादशाही पेन्&zwj;शन समझ रक्&zwj;खी है, दस पंदरह रुपे महीनेंकी तनख्&zwj;वाहमैं हजार पांच सो रुपे पेशगी ले रखना, दो, चार हजार पैदा कर लेना कौन बड़ी बात है ? पांच रुपे महीनेंके नोकर हों, या तीन रुपे महीनेंके नोकर हो विवाह आदिका खर्च लाला साहब के जिस्में समझते हैं, और क्&zwj;यों न समझें ? लाला साहब की नोकरी करें तब विवाह आदिका खर्च लेनें कहां जायं ? मदत का दारोगा मदत मैं, चीजबस्&zwj;त लानें वाले चीजबस्&zwj;त मैं, दुकान के गुमाश्&zwj;ते दुकान मैं, मनमाना काम बनारहे हैं जिसनें जिसकाम के वास्&zwj;तै जितना रुपया पहले ले लिया वह उस्&zwj;के बाप दादे का होचुका, फ़िर हिसाब कोई नहीं पूछता. घाटे नफे और लेन देन की जांच परताल करनें के लिये कागज कोई नहीं देखता. हाल मैं लाला मदनमोहन नें अपनें नोकरों के प्रतिपालन के लिये अल्&zwj;लीपुर रोड का ठेका ले रक्&zwj;खा था जिस्&zwj;मैं सरकार सै ठेका लिया उस्&zwj;सै दूनें रुपे अब तक खर्च हो चुके थे पर काम आधा भी नहीं बना था और खर्च के वास्&zwj;तै वहां सै ताकीद पर ताकीद चली आती थी परमेश्&zwj;वर जानें अब्&zwj;दुर्रहमान को अपनें घर खर्चके वास्&zwj;तै रुपे की ज़रूरत थी या मदद के वास्&zwj;तै रुपे की ज़रूरत थी.</p>
<p>
	चोथा खत एक अखबार के एडीटर का था. उस्&zwj;मैं लिखा था कि &quot;आपनें इस महीनें की तेरहवीं तारीख का पत्र देखा होगा, उस्&zwj;मैं कुछ वृत्तान्त आपका भी लिखा गया है. इस्&zwj;समय के लोगों को खुशामद बहुत प्&zwj;यारी हैं और खुशामदी चैन करते हैं परन्तु मेरा यह काम नहीं. मैंनें जो कुछ लिखा वह सच, सच लिखा है, आप से बुद्धिमान, योग्&zwj;य, सच्&zwj;चे, अभिज्ञ, उदार और देशहितैषी हिन्दुस्थान मैं बहुत कम हैं इसी सै हिन्दुस्थान की उन्&zwj;नति नहीं होती, विद्याभ्&zwj;यास के गुण कोई नहीं जान्&zwj;ता, अखबारों की कदर कोई न&zwj;हीं करता, अखबार जारी करनें वालों को नफेके बदले नुक्&zwj;सान उठाना पड़ता है. हम लोग अपना दिमाग खिपा कर देश की उन्&zwj;नति के लिये आर्टिकल लिखते हैं. परन्तु अपनें देश के लोग उस्&zwj;की तरफ़ आंख उठाकर भी नहीं देखते इस्&zwj;सै जी टूटा जाता है. देखिये अखबार के कारण मुझ पर एक हजार रुपे का कर्ज होगया और आगे को छापे खानें का खर्च निकालना भी बहुत कठिन मालूम होता है. प्रथम तो अखबार के पढ़नेंवाले बहुत कम, और जो हैं उन्&zwj;मैं भी बहुधा कारस्पोन्डेन्ट बनकर बिना दाम दिये पत्र लिया चाहते हैं और जो गाहक़ बनते हैं उन्&zwj;मैं भी बहुधा दिवालिये निकल जाते हैं. छापेखानें का दो हजार रुपया इस्&zwj;समय लोगों मैं बाकी है परन्तु फूटी कौड़ी पटनें का भरोसा नहीं. कोई आपसा साहसी पुरुष देश का हित बिचार कर इस डूबती नाव को सहारा लगावे तो बेड़ा पार होसक्ता है नहीं तो खैर जो इच्&zwj;छा परमेश्&zwj;वर की.&quot;</p>
<p>
	एक अखबार के एडीटर की इस लिखावट सै क्&zwj;या, क्&zwj;या बातें मालूम होती हैं ? प्रथम तो यह है कि हिन्दुस्थान मैं बिद्या का, सर्व साधारण की अनुमति जान्&zwj;नें का, देशान्तर के वृत्तान्त जान्नें का, और देशोन्&zwj;नति के लिये देश हितकारी बातों पर चर्चा करनें का व्यसन अभी बहुत कम है. बलायत की आबादी हिन्दुस्थान की आबादी सै बहुत ही थोड़ी है तथापि वहां अखबारों की इतनी बृद्धि है कि बहुत से अखबारों की डेढ़, डेढ़ दो, दो लाख कापियां निकलती हैं. वहां के स्&zwj;त्री, पुरुष, बूढ़े, बालक, गरीब, अमीर, सब अपनें देश का वृत्तान्त जान्&zwj;ते हैं और उस्&zwj;पर वाद-विवाद करते हैं. किसी अखबार मैं कोई बात नई छपती है तो तत्काल उस्&zwj;की चर्चा सब देश मैं फैल जाती हैं और देशान्&zwj;तर को तार दौड़ जाते हैं. परन्तु हिन्दुस्थान मैं ये बात कहां ? यहां बहुत से अखबारों की पूरी दो, दो सौ कापियां भी नहीं निकलतीं ! और जो निकलती हैं उन्&zwj;मैं भी जान्&zwj;नें के लायक बातैं बहुत ही कम रहती हैं क्&zwj;योंकि बहुतसे एडीटर तो अपना कठिन काम सम्&zwj;पादन करनें की योग्&zwj;यता नहीं रखते और बलायत की तरह उन्को और बिद्वानों की सहायता नहीं मिल्&zwj;ती, बहुतसे जान बूझकर अपना काम चलानें के लिये अजान बनजाते हैं इस लिये उचित रीति सै अपना कर्तव्य सम्&zwj;पादन करनें वाले अखबारों की संख्&zwj;या बहुत थोड़ी है पर जो है उस्&zwj;को भी उत्तेजन देनें वाला और मन लगाकर पढ़नें वाला कोई नहीं मिल्ता. बड़े, बड़े अमीर, सौदागर, साहूकार, जमींदार, दस्तकार, जिन्की हानि लाभ का और देशों सै बड़ा सम्बन्ध है वह भी मन लगाकर अखबार नहीं देखते बल्कि कोई, कोई तो अखबार के एडीटरों को प्रसन्&zwj;न रखनें के लिये अथवा गाहकों के सूचीपत्र मैं अपना नाम छपानें के लिये अथवा अपनी मेज को नए, नए अखबारों सै सुशोभित करनें के लिये अथवा किसी समय अपना काम निकाललेनें के लिये अखबार खरीदते हैं ! जिस्&zwj;पर अखबार निकालनेंवालों की यह दशा है ! लाला मदनमोहन इस खत को पढ़ कर सहायता करनें के लिये बहुत ललचाये परन्तु रुपे की तंगी के कारण तत्&zwj;काल कुछ न कर सके.</p>
<p>
	&quot;हुजूर ! मिस्&zwj;टर रसलके पास रुपे आज भेजनें चाहियें&quot; मुन्शी चुन्&zwj;नीलाल नें डाक देख पीछै याद दिवाई.</p>
<p>
	&quot;हां ! मुझको बहुत खयाल है परन्तु क्&zwj;या करूं ? अबतक कोई बानक नहीं बना&quot; लाला मदनमोहन बोले.</p>
<p>
	&quot;थोड़ी बहुत रकमतो मिस्&zwj;टर ब्राइट के यहां भी ज़रूर भेजनी पड़ेगी&quot; मास्&zwj;टर शिंभूदयाल नें अवसर पाकर कहा.</p>
<p>
	&quot;हां और हरकिशोर नें नालिश करदी तो उस्सै जवाब दिही करनें के लिये भी रुपे चाहियेंगे&quot; लाला मदनमोहन चिंता करनें लगे.</p>
<p>
	&quot;आप चिन्ता न करें, जोतिष सै सब होनहार मालूम हो सक्ता है. चाणक्&zwj;य नें कहा है &quot;का ऐश्&zwj;वर्य बिशाल मैं का मोटेदुख पाहिं । रस्&zwj;सी बांध्&zwj;यो होय जों पुरुष दैव बस माहिं ।।<a href="http://hindisamay.com/upanyas/pariksha_guru.htm#_ftn35" name="_ftnref35" title="">[35]</a>&quot; इस लिये आपको कुछ आगे का बृतान्&zwj;त जान्&zwj;ना हो तो आप प्रश्&zwj;न करिये, जोतिष सै बढ़कर होनहार जान्&zwj;नें का कोई सुगम मार्ग नहीं है&quot; पंडित पुरुषोत्तमदास नें लाला मदनमोहन को कुछ उदास देख कर अपना मतलब गांठनें के लिये कहा.वह जान्&zwj;ता था कि निर्बल चित्त के मनुष्य सुखमैं किसी बात की गर्ज नहीं रखते परन्तु घबराहट के समय हर तरफ़ को सहारा तकते फ़िरते हैं.</p>
<p>
	&quot;बिद्या का प्रकाश प्रतिदिन फैल्&zwj;ता जाता है इसलिये अब आपकी बातों मैं कोई नहीं आवेगा&quot; मास्&zwj;टर शिंभूदयालनें कहा.</p>
<p>
	&quot;यह तो आजकलके सुधरे हुओं की बात है परन्तु वे लोग जिस बिद्याका नाम नहीं जान्&zwj;ते उस्&zwj;मैं उन्&zwj;की बात कैसे प्रमाण हो ?&quot; पंडितजीनें जवाब दिया.</p>
<p>
	&quot;अच्&zwj;छा आप करेलेके सिवा और क्&zwj;या जान्&zwj;ते हैं ? आपको मालूम है कि नई तहकीकात करनें वालोंनें कैसी, कैसी दूरबीनें बनाकर ग्रहोंका हाल निश्&zwj;चय किया है ?&quot; मास्&zwj;टर शिंभूदयाल बोले.</p>
<p>
	&quot;किया होगा, परन्तु हमारे पुरुखोंनें भी इस विषयमैं कुछ कसर नहीं रक्&zwj;खी&quot; पंडित पुरुषोत्तमदास कहनें लगे. &quot;इस समय के बिद्वानोंनें बड़ा खर्च करके जो कलें ग्रहों का बृतान्&zwj;त निश्&zwj;चय करनें के लिये बनाई हैं हमारे बड़ों नें छोटी, छोटी<u> </u>नालियों और बांसकी छड़ियों के द्वारा उन्सै बढ़कर काम निकाला था. संस्&zwj;कृत की बहुतसी पुस्&zwj;तकें अब नष्&zwj;ट हो गईं, योगाभ्&zwj;यास आदि बिद्याओं का खोज नहीं रहा<u> </u>परन्तु फ़िर भी जो पुस्&zwj;तकें अब मौजूद हैं उन्&zwj;मैं ढूंढ़नें वालों के लिये कुछ थोड़ा ख़जाना नहीं है. हां आप की तरह कोई कुछ ढूंढ़भाल करे बिना दूर ही सै &quot;कुछ न&zwj;हीं&quot; &quot;कुछ नहीं&quot; कहक़र बात उड़ा दे तो यह जुदी बात है&quot;</p>
<p>
	&quot;संस्&zwj;कृत बिद्या की तो आजकल के सब बिद्वान एक स्&zwj;वर होकर प्रशंसा करते हैं परन्तु इस्&zwj;समय जोतिष की चर्चा थी सो निस्सन्देह जोतिष मैं फलादेश की पूरी बिध नहीं मिल्&zwj;ती शायद बतानेंवालों की भूल हो. तथापि मैं इस विषय मैं किसी समय तुमसै प्रश्&zwj;न करूंगा और तुम्&zwj;हारी बिध मिल जायगी तो तुम्&zwj;हारा अच्&zwj;छा सत्&zwj;कार किया जायगा&quot; लाला मदनमोहन नें कहा और यह बात सुनकर पंडितजी के हर्ष की कुछ हद न रही.</p>
<p>
	<strong>प्रकरण-१५.</strong></p>
<p>
	<strong>-----&times;-----</strong></p>
<p>
	<em>प्रिय अथवा पिय् </em> <em>?</em></p>
<p>
	<strong>दमयन्ति बिलपतहुती बनमैं अहि भ</strong> <strong>य</strong> <strong>पाइ</strong></p>
<p>
	<strong>अहिबध बधिक अधिक भयो ताहूते दुखदाइ</strong></p>
<p>
	नलोपाख्&zwj;याने.</p>
<p>
	&quot;ज्&zwj;योतिष की बिध पूरी नहीं मिल्&zwj;ती इसलिये उस्&zwj;पर बिश्&zwj;वास नहीं होता परन्तु प्रश्&zwj;न का बुरा उत्&zwj;तर आवे तो प्रथम हीसै चित्त ऐसा व्&zwj;याकुल हो जाता है कि उस काम के अचानक होंनें पर भी वैसा नहीं होता, और चित्त का असर ऐसा प्रबल होता है कि जिस वस्&zwj;तु की संसार मैं सृष्टि ही न हो वह भी वहम समाजानें सै तत्&zwj;काल दिखाई देनें लगती है. जिस्&zwj;पर जोतिषी ग्रहों को उलट पुलट नहीं कर सक्ते, अच्&zwj;छे बुरे फल को बदल नहीं सक्ते, फ़िर प्रश्&zwj;न करनें सै लाभ क्&zwj;या ? कोई ऐसी बात करनी चाहिये जिस्&zwj;सै कुछ लाभ हो&quot; मुन्शी चुन्&zwj;नीलाल नें कहा.</p>
<p>
	&quot;आप हुक्&zwj;म दें तो मैं कुछ अर्ज करूं ?&quot; बिहारी बाबू बहुत दिन सै अवसर देख रहे थे वह धीरे सै पूछनें लगे.</p>
<p>
	&quot;अच्&zwj;छा कहो&quot; मुन्शी चुन्&zwj;नीलाल नें मदनमोहन के कहनें सै पहले ही कह दिया.</p>
<p>
	&quot;भोजला पहाड़ी पर एक बड़े धनवान जागीरदार रहते हैं. उन्&zwj;को ताश खेलनें का बड़ा व्&zwj;यसन है. वह सदा बाजी बद कर खेल्&zwj;ते हैं और मुझको इस खेल के पत्ते ऐसी राह सै लगानें आते हैं कि जब खेलैं तब अपनी ही जीत हो. मैंनें उन्&zwj;को कितनी ही बार हरादिया इसलिये अब वह मुझको नहीं पतियाते परन्तु आप चाहैं तो मैं वह खेल आपको सिखा दूं फ़िर आप उन्&zwj;सै निधड़क खेलैं. आप हार जायंगे तो वह रकम मैं दूंगा और जीतें तो उस्&zwj;मैं सै मुझको आधी ही दें&quot; बिहारी बाबू नें जुए का नाम छिपा कर मदनमोहन को आसामी बनानें के वास्ते कहा.</p>
<p>
	&quot;जीतेंगे तो चौथाई देंगे, परन्तु हारनें केलिये रक़म पहले जमा करा दो&quot; मुन्शी चुन्&zwj;नीलाल मदनमोहन की तरफ़ सै मामला करनें लगें.</p>
<p>
	&quot;हारनें के लिये पहले पांच सौ की थैली अपनें पास रख लीजिये परन्तु जीत मैं, आधा हिस्&zwj;सा लूंगा&quot; बिहारी बाबू हुज्&zwj;जत करनें लगे.</p>
<p>
	&quot;नहीं, जो चुन्&zwj;नीलाल नें कह दिया वह हो चुका, उस्&zwj;सै अधिक हम कुछ न देंगे&quot; लाला मदनमोहन नें कहा.</p>
<p>
	और बड़ी मुश्किल सै बिहारी बाबू उस्&zwj;पर कुछ, कुछ राजी हुए परन्तु सौभाग्&zwj;य बस उस्&zwj;समय बाबू बैजनाथ आ गए इस्सै सब काम जहां का तहां अटक गया.</p>
<p>
	&quot;बिहारी बाबू सै किस बात का मामला हो रहा है ?&quot; बाबू बैजनाथ नें पहुँचते ही पूछा.</p>
<p>
	&quot;कुछ नहीं, यह तो ताश के खेल का जिक्र था&quot; मुन्शी चुन्&zwj;नीलाल नें साधारण रीति सै कहा.</p>
<p>
	बिहारी बाबू कहते हैं कि &quot;मैं पत्ते लगानें सिखा दूं जिस्&zwj;तरह पत्ते लगाकर आप एक धनवान जागीरदार सै ताश खेलैं, और बाजी बद लें. जो हारेंगे तो सब नुक्&zwj;सान मैं दूंगा. और जीतेंगे तो उस्&zwj;मैं सै चौथाई ही मैं लूंगा&quot; लाला मदनमोहन नें भोले भाव सै सच्&zwj;चा वृत्तान्त कह दिया.</p>
<p>
	&quot;यह तो खुला जुआ है और बिहारी बाबू आपको चाट लगानें के लिये प्रथम यह सब्&zwj;ज बाग दिखाते हैं&quot; बाबू बैजनाथ कहनें लगे &quot;जिस तरह सै पहलै एक मेवनें, आपको गड़ी दौलत का तांबेपत्र दिखाया था, और वह सब दौलत गुप चुप आपके यहां ला डालनें की हामी भरता था परन्तु आपसै खोदनें के बहानें सौ, पचास रुपे मार लेगया तब सै लौट कर सूरत तक न दिखाई ! आपको याद होगा कि आपके पास एक बदमाश स्&zwj;याम का शाहजादा बनकर आया था, और उस्&zwj;नें कहा था कि &quot;मैं हिन्दुस्थान की सैर करनें आया हूँ मेरे जहाज़ नें कलकत्ते मैं लंगर कर रक्&zwj;खा है मुझ को यहां खर्च की ज़रूरत है आप अपनें आढ़तिये का नाम मुझे बता दें मैं अपनें नोकरों को लिखकर उस्&zwj;के पास रुपे जमा कर दूंगा जब उस्&zwj;की इत्तला आप के पास आजाय तब आप रुपे मुझे देदें&quot; निदान आप के आढ़तिये के नाम सै तार आप के पास आगया और आपनें रुपे उस्&zwj;को दे दिये, परन्तु वह तार उन्हीं के किसी साथी नें आपके आढ़तिए के नाम सै आपको दे दिया था इसलिये यह भेद खुला उस्&zwj;समय शाहज़ादे का पता न लगा ! एक बार एक मामला करानेंवाला एक मामला आपके पास लाया था जब उस्&zwj;नें कहा था कि &quot;सरकार मैं रसद के लिये लकड़ियों की खरीद है और तहसील मैं ढाई मन का भाव है. मैं सरकारी हुक्&zwj;म आप को दिखा दूंगा आप चार मन के भाव मैं मेरी मारफ़त एक जंगलवाले की लकड़ी लेनी कर लें&quot; यह कहक़र उस्&zwj;नें तहसील सै निर्खनामे की दस्&zwj;तख़ती नक़ल लाकर आपको दिखा दी पर उस भाव मैं सरकार की कुछ खरीददारी न थी ! इन्के सिवाय जिस्&zwj;तरह बहुत से रसायनी तरह, तरह का धोखा देकर सीधे आदमियों को ठगते फ़िरते हैं इसी तरह यह भी जुआरी बनानें की एक चाल है, जिस काम मैं बे लागत और बे महनत बहुतसा फ़ायदा दिख़ाई दे उस्मैं बहुधा कुछ न कुछ धोकेबाज़ी होती है. ऐसे मामलेवाले ऊपर सै सब्&zwj;जबाग दिखाकर भीतर कुछ न कुछ चोरी ज़रूर रखते हैं&quot;</p>
<p>
	&quot;बाबू साहब ! मैंनें जिस तरह राह सै ताश खेलनें के वास्ते कहा था वह हरगिज जुए मैं नहीं गिनी जा सकती परन्तु आप उस्&zwj;को जुआ ही ठैराते हैं तो कहिये जुए मैं क्&zwj;या दोष है ?&quot; बिहारी बाबू मामला बिगड़ता देखकर बोले &quot;दिवाली के दिनों मैं सब संसार जुआ खेल्&zwj;ता है और असल मैं जुआ ए&zwj;क तरह का व्यापार है जो नुकसान के डर सै जुआ बर्जित हो तो और सब तरहके व्यापार भी बर्जित होनें चाहियें. और व्&zwj;यापार मैं घाटा देनें के समय मनुष्&zwj;य की नीयत ठिकानें नहीं रहती परन्तु जुए के लेन देन बाबत अदालत की डिक्री का डर नहीं है तोभी जुआरी अपना सब माल अस्&zwj;बाब बेचकर लेनदारों की कौड़ी, कौड़ी चुका देता है. उस्&zwj;के पास रुपया हो तो वह उस्&zwj;के लुटानें मैं हाथ नहीं रोकता और अपनें काम मैं ऐसा निमग्&zwj;न हो जाता है कि उसै खानें पीनें तक की याद नहीं रहती, उस्&zwj;के पास फूटी कौड़ी न रहै तोभी वह भूखों नहीं मरता फडपर जातें ही जीते जुआरी दो, चार गंडे देकर काम अच्&zwj;छी तरह चला देते हैं.&quot;</p>
<p>
	&quot;राम ! राम ! दिवाली पर क्&zwj;या ? समझवार तो स्&zwj;वप्&zwj;न मैं भी जुए के पास नहीं जाते जुए सै व्यापार का क्&zwj;या सम्बन्ध ? उस्&zwj;की कुछ सूरत मिल्&zwj;ती है तो बदनी सै मिल्&zwj;ती है पर उस्&zwj;को जुए से अलग कौन समझता है ? उस्&zwj;को प्रतिष्ठित साहूकार कब करते हैं ? सरकार मैं उस्&zwj;की सुनाई कहां होती है ? निरी बातों का जमा खर्च व्&zwj;यापार मैं सर्वथा नहीं गिना जाता. व्&zwj;यापार के तत्&zwj;व ही जुदे हैं. भविष्&zwj;यत काल की अवस्&zwj;था पर दृष्टि पहुँचाना, परता लगाना, माल का खरीदना, बेचना या दिसावरको बीजक भेजकर माल मंगाना और माल भेजकर बदला भुगताना, व्&zwj;यापार है परन्तु जुए में यह बातें कहां ? जुआ तो सब अधर्मों की जड़ है. मनु और बिदुरजी एक स्&zwj;वर सै कहते हैं &quot;सुनो पुरातन बात, जुआ कलह को मूल है ।। हाँसीहूँ मैं तात, तासों नहीं खेलैं चतुर।। <a href="http://hindisamay.com/upanyas/pariksha_guru.htm#_ftn36" name="_ftnref36" title="">[36]</a>&quot; बाबू बैजनाथ नें कहा.</p>
<p>
	&quot;आप वृथा तेज होते हैं. मैं खुद जुए का तरफ़दार नहीं हूँ परन्तु विवाद के समय अच्&zwj;छी, अच्&zwj;छी युक्तियों सै अपना पक्ष प्रबल करना चाहिये. क्रोध करके गाली देनें सै जय नहीं होती. आप की दृष्टि मैं मैं झूंठा हूँ परन्तु मेरी सदुक्तियों को आप झूंठा नहीं ठैरा सक्ते. मुझ पर किस तरह का दोषारोपण किया जाय तो उस्&zwj;को युक्ति पूर्वक साबित करना चाहिये और और बातों मैं मेरी भूल निकालनें सै क्&zwj;या वह दोष साबित हो जायगा ?&quot;</p>
<p>
	&quot;जुए का नुक्सान साबित करनें के लिये विशेष परिश्रम नहीं करना पड़ेगा. देखो नल और युधिष्ठिरादि की बरबादी इस्का प्रत्&zwj;यक्ष प्रमाण है&quot; बाबू बैजनाथ बोले.</p>
<p>
	&quot;मैं आप सै कुछ अर्ज नहीं कर सक्&zwj;ता परन्तु-&quot;</p>
<p>
	&quot;बस जी ! रहनें दो बाबू साहब कुछ तुम सै बहस करनें के लिये इस्&zwj;समय यहां नहीं आए&quot; यह कहक़र लाला मदनमोहन बाबू बैजनाथ को अलग लेगए और हरकिशोर की तकरार का सब वृतान्त थोड़े मैं उन्हैं सुना दिया.</p>
<p>
	&quot;मैं पहले हरकिशोर को अच्&zwj;छा आदमी समझता था. परन्तु कुछ दिन सै उस्&zwj;की चाल बिल्&zwj;कुल बिगड़ गई. उस्&zwj;को आप की प्रतिष्&zwj;ठा का बिल्&zwj;कुल बिचार नहीं रहा और आज तो उस्&zwj;नें ऐसी ढिठाई की कि उस्&zwj;को अवश्&zwj;य दंड होना चाहिये था सो अच्&zwj;छा हुआ कि वह अपनें आप यहां सै चला गया, उस्के चले जानें सै उस्के सब हक़ जाते रहे. अब कुछ दिन धक्के खानें सै उस्&zwj;की अकल अपनें आप ठिकानें आ जायगी&quot;</p>
<p>
	&quot;और उसनें नालिश कर दी तो ?&quot; लाला मदनमोहन घबराकर बोले.</p>
<p>
	&quot;क्&zwj;या होगा ? उस्&zwj;के पास सबूत क्&zwj;या है ? उस्&zwj;का गबाह कौन है ? वह नालिश करैगा तो हम क़ानूनी पाइन्&zwj;ट सै उस्&zwj;को पलट देंगे परन्तु हम जान्&zwj;ते हैं कि यहांतक नोबत न पहुँचेगी अच्&zwj;छा ! उस्&zwj;के पास आप की कोई सनद है ?&quot;</p>
<p>
	&quot;कोई नहीं&quot;</p>
<p>
	&quot;तो फ़िर आप क्&zwj;यों डरते हैं ? वह आप का क्&zwj;या कर सक्ता है ?&quot;</p>
<p>
	&quot;सच है उस्&zwj;को रुपे की गर्ज होगी तो वह नाक रगड़ता आप चला जायगा हम उस्&zwj;के नीचे नहीं दबे वही कुछ हमारे नीचे दब रहा है&quot;</p>
<p>
	&quot;आप इस विषय मैं बिल्&zwj;कुल निश्चिन्&zwj;त रहैं&quot;</p>
<p>
	&quot;मुझको थोड़ासा खटका लाला ब्रजकिशोर की तरफ़ का है यह हरबात मैं मेरा गला घोटते हैं और मुझको तोतेकी तरह पिंजरे मैं बंद रक्खा चाहते हैं&quot;</p>
<p>
	&quot;वकीलों की चाल ऐसीही होती हैं. वह प्रथम धरती आकाशके कुल्&zwj;लाबे मिलाकर अपनी योग्&zwj;यता जताते हैं फ़िर दूसरे को तरह, तरह का डर दिखाकर अपना आधीन बनाते हैं और अन्त मैं आप उस्के घरबार के मालक बन बैठते हैं परन्तु चाहे जैसा फ़ायदा हो मैंतो ऐसी परतन्&zwj;त्रता सै रहनें को अच्&zwj;छा नहीं समझता&quot;</p>
<p>
	&quot;मेरा भी यही बिचार है मैं जोंजों दबता हूँ वह ज्&zwj;याद: दबाते जाते हैं इसलिये अब मैं नहीं दबा चाहता&quot;</p>
<p>
	&quot;आपको दबनें की क्&zwj;या ज़रूरत है ? जबतक आप इनको मुंहतोड़ जवाब न देंगे यह सीधे न होंगे, लाला ब्रजकिशोर आपके घर के टुकड़े खाखा कर बड़े हुए थे वह दिन भूल गए !&quot;</p>
<p>
	लाला मदनमोहन नें बाबू बैजनाथ की नेकसलाहों का बहुत उपकार माना और वह लाला मदनमोहन सै रुख़सत होकर अपनें घर गए.</p>
<p>
	<strong>प्रकरण-१६</strong></p>
<p>
	<strong>-----&times;-----</strong></p>
<p>
	<em>सुरा (शराब)</em></p>
<p>
	जेनिंदितकर्मंनडरहिं करहिंकाज शुभजान ।।</p>
<p>
	रक्षैं मंत्र प्रमाद तज करहिं न ते मदपान ।।<a href="http://hindisamay.com/upanyas/pariksha_guru.htm#_ftn37" name="_ftnref37" title="">[37]</a></p>
<p>
	बिदुरनीति.</p>
<p>
	&quot;अब तो यहां बैठे, बैठे जी उखताता है चलो कहीं बाहर चलकर दस, पांच दिन सैर कर आवैं&quot; लाला मदनमोहन नें कमरे मैं आकर कहा.</p>
<p>
	&quot;मेरे मन मैं तो यह बात कई दिन सै फ़िर रही थी परन्तु कहनें का समय नहीं मिला&quot; मास्&zwj;टर शिंभूदयाल बोले.</p>
<p>
	&quot;हुजूर ! आजकल कुतब मैं बड़ी बहार आ रही है, थोड़े दिन पहलै एक छींटा होगया था इस्सै चारों तरफ़ हरियाली छागई है. इस्&zwj;समय झरनें की शोभा देखनें लायक है&quot; मुन्शी चुन्&zwj;नी लाल कहनें लगे.</p>
<p>
	&quot;आहा ! वहां की शोभाका क्&zwj;या पूछना है ? आमके मौर की सुगंधी सै सब अमरैयें महक़ रही हैं. उन्&zwj;की लहलही लताओं पर बैठकर कोयल कुहुकती रहती है. घनघोर वृक्षों की घटासी छटा देखकर मोर नाचा करते हैं. नीचै झरनाझरता है ऊपर बेल और लताओं के मिलनें सै तरह, तरह की रमणीक कुंजै और लता मंडप बन गये है रंग, रंग के फूलों की बहार जुदी ही मनकों लुभाती है. फूलों पर मदमाते भौरों की गुंजार और भी आनंद बढ़ाती है. शीतल मंद सुगन्धित हवा सै मन अपनें आप खिला जाता है निर्मल सरोवरों के बीच बारहदरी मैं बैठकर चद्दर और फुआरों की शोभा देखनैं सै जी कैसा हरा हो जाता है ? बृक्षों की गहरी छाया मैं पत्&zwj;थर के चटानों पर बैठकर यह बहार देखनें सै कैसा आनंद आता है ?&quot; पंडित पुरुषोत्तमदास नें कहा.</p>
<p>
	&quot;पहाड़ की ऊंची चोटियों पर जानें सै कुछ और विशेष चमत्&zwj;कार दिखाई देता है जब वहां सै नीचे की तरफ़ देखते हैं कहीं बर्फ, कहीं पत्&zwj;थर की चटानें, कहीं बड़ी बड़ी कंदराएँ, कहीं पानी बहनें के घाटों मैं कोसोंतक बृक्षों की लंगतार, कहीं सुअर, रीछ, और हिरनों के झुंड कहीं जोर सै पानी का टकराकर छींट, छींट हो जाना और उन्मैं सूर्य की किर्णों के पड़नें सै रंग, रंग के प्रतिबिंबों का दिखाई देना, कहीं बादलों का पहाड़ सै टकराकर अपनें आप बरस जाना, बरसा की झड़ अपनें आस पास बादलों का झूम झूम कर घिर आना अति मनोहर दिखाई देखा है&quot; मास्टर शिंभूदयाल नें कहा.</p>
<p>
	&quot;कुतब मैं ये बहार नहीं हो तोभी वो अपनी दिल्&zwj;लगी के लिये बहुत अच्&zwj;छी जगह है&quot; मुन्शी चुन्&zwj;नीलाल बोले.</p>
<p>
	&quot;रात को चांद अपनी चांदनी सै सब जगत को रुपहरी बना देता है उस्&zwj;समय दरिया किनारे हरियाली के बीच मीठी तान कैसी प्&zwj;यारी लगती है ?&quot; हकीम अहमदहुसैन नें कहा, &quot;पानी के झरनें की झनझनाहट; पक्षियों की चहचहाहट, हवा की सन् सनाहट, बाजे के सुरों सै मिलकर गानेंवाले की लय को चौगुना बढ़ा देते हैं. आहा ! जिस्&zwj;समय यह समा आंख के साम्नें हो स्&zwj;वर्ग का सुख तुच्&zwj;छ मालूम देता है&quot;</p>
<p>
	&quot;जिस्&zwj;मैं यह बसंतऋतु तो इसके लिए सब सै बढ़कर है&quot; पंडितजी कहनें लगे, &quot;नई कोंपल, नयै पत्ते, नई कली, नए फूलों सै सज सजाकर वृक्ष ऐसे तैयार हो जाते हैं जैसे बुड्ढ़ों मैं नए सिर सै जवानी आजाय&quot;</p>
<p>
	&quot;निस्सन्देह वहां कुछ दिन रहना हो, सुख भोग की सब सामग्री मौजूद हो, और भीनी-भीनी रात मैं तालसुर के साथ किसी पिकबयनी की आवाज आकर कान मैं पड़े तो पूरा आनंद मिले&quot; मास्&zwj;टर शिंभूदयालनें कहा.</p>
<p>
	&quot;शराब की चसबिना यह सब मज़ा फ़ीका है&quot; मुन्शी चुन्&zwj;नीलाल बोले.</p>
<p>
	&quot;इसमैं कुछ संदेह नहीं&quot; मास्टर शिंभूदयाल नें सहारा लगाया. &quot;मन की चिन्&zwj;ता मिटानें के लिये तो ये अक्&zwj;सीर का गुण रखती है. इस्की लहरों के चढ़ाव उतार मैं स्&zwj;वर्ग का सुख तुच्&zwj;छ मालूम होता है. इस्&zwj;के जोश मैं बहादुरी बढ़ती है बनावट और छिपाव दूर हो जाता है हरेक काम मैं मन खूब लगता है.&quot;</p>
<p>
	&quot;बस; विशेष कुछ न कहो ऐसी बुरी चीज की तुम इतनी तारीफ करते हो इस्सै मालूम होता है कि तुम इस्&zwj;समय भी उसी के बसवर्ती हो रहे हो&quot; बाबू बैजनाथ कहनें लगे. &quot;मनुष्&zwj;य बुद्धि के कारण और जीवों सै उत्तम है फ़िर भी जिस्के पान सै बुद्धि मैं विकार हो, किसी काम के परिणाम की खबर न रहैं हरेक पदार्थ का रूप और सै और जाना जाय. स्&zwj;वेच्&zwj;छाचार की हिम्&zwj;मत हो, काम-क्रोधादि रिपु प्रबल हों, शरीर जर्जर हो, यह कैसे अच्&zwj;छी समझी जाय ?&quot;</p>
<p>
	&quot;यों तो गुणदोष सै खाली कोई चीज नहीं है परन्&zwj;तु थोड़ी शराब लेनें सै शरीर मैं बल और फुर्ती तो ज़रूर मालूम होती है&quot; मुन्शी चुन्&zwj;नीलाल नें कहा.</p>
<p>
	&quot;पहले थोड़ी शराब पीनें सै नि:संदेह रुधिर की गति तेज होती है, नाड़ी बलवान होती है और शरीर मैं फुर्ती पायी जाती है परन्&zwj;तु पीछै उतनी शराब का कुछ असर नहीं मालूम होता इसलिये वह धीरे, धीरे बढ़ानी पड़ती है. उस्&zwj;के पान किये बिना शरीर शिथिल हो जाता है, अन्&zwj;न हजम नहीं होता. हाथ-पांव काम नहीं देते. पर बढ़ानें सै बढ़ते, बढ़ते वोही शराब प्राण घातक हो जाती है. डाक्&zwj;टर पेरेरा लिखते हैं कि शराब सै दिमाग और उदर आदि के अनेक रोग उत्&zwj;पन्&zwj;न होते हैं डाक्&zwj;टर कार्पेन्&zwj;टर नें इस बाबत एक पुस्&zwj;तक रची है जिस्&zwj;मैं बहुत सै प्रसिद्ध डाक्&zwj;टरों की राय सै साबित किया कि शराब सै लक़वा, मंदाग्नि, बात, मूत्ररोग, चर्मरोग, फोड़ाफुन्सी, और कंपवायु आदि अनेक रोग उत्&zwj;पन्&zwj;न होते हैं, शराबियों की दुर्दशा प्रतिदिन देखी जाती है, क़भी, क़भी उनका शरीर सूखे काठ की तरह अपनें आप भभक उठता है, दिमाग मैं गर्मी बढ़नें सै बहुधा लोग बावले हो जाते हैं.&quot;</p>
<p>
	&quot;शराब मैं इतनें दोष होते तो अंग्रेजों मैं शराब का इतना रिवाज़ हरगिज न पाया जाता&quot; मास्टर शिंभूदयाल बोले.</p>
<p>
	&quot;तुम को मालूम नहीं है. वलायत के सैकड़ों डाक्&zwj;टरों नें इस्&zwj;के बिपरीत राय दी है और वहां सुरापान निवारणी सभा के द्वारा बहुत लोग इसे छोड़ते जाते हैं परन्&zwj;तु वह छोड़ें तो क्&zwj;या और न छोड़ें तो क्&zwj;या ? इन्&zwj;द्र के परस्&zwj;त्री (अहिल्&zwj;या) गमन सै क्&zwj;या वह काम अच्&zwj;छा समझ लिया जायगा ? अफसोस ! हिन्&zwj;दुस्&zwj;थान मैं यह दुराचार दिन दिन बढ़ता जाता है यहां के बहुत सै कुलीन युवा छिप छिपकर इस्&zwj;मैं शामिल होनें लगे हैं पर जब इङ्गलैंड जैसे ठंडे मुल्&zwj;क मैं शराब पीनें सै लोगों की यह गत होती हैं तो न जानें हिन्&zwj;दुस्&zwj;थानियों का क्&zwj;या परिणाम होगा और देश की इस दुर्दशा पर कौन्&zwj;सै देश हितैषी की आंखों सै आंसू न टपकैंगे.&quot;</p>
<p>
	&quot;अब तो आप ह्यदसै आगे बढ़ चले&quot; मुन्शी चुन्&zwj;नीलाल नें कहा.</p>
<p>
	&quot;नहीं, हरगिज नहीं मैं जो कुछ कहता हूँ यथार्थ कहता हूँ देखो इसी मदिरा के कारण छप्&zwj;पन कोटि यादवों का नाश घड़ी भर मैं हो गया, इसी मदिरा के कारण सिकंदर नें भर जवानी मैं अपनें प्राण खो दिये. मनुस्&zwj;मृति मैं लिखा है &quot;द्विजघाती, मद्यप बहुरि चोर, गुरु, स्&zwj;त्री, मीत ।। महापातकी है सोउ जाकी इनसों प्रीति ।। &times; इसी तरह कुरान मैं शराब के स्&zwj;पर्शतक का महा दोष लिखा है.&quot;</p>
<p>
	&quot;आज तो बाबू साहब नें लाला ब्रजकिशोर की गद्दी दबा ली&quot; मुन्शी चुन्&zwj;नीलाल नें मुस्&zwj;करा कर कहा.</p>
<p>
	&quot;राम, राम उन्&zwj;का ढंग दुनिया सै निराला है. वह क्&zwj;या अपनी बात चीत मैं किसी को एक अक्षर बोलनें देते हैं&quot; मास्&zwj;टर शिंभूदयाल बोले.</p>
<p>
	&quot;उन्&zwj;की कहन क्&zwj;या है अर्गन बाजा है. एक बार चाबी दे दी घन्&zwj;टों बजता रहा,&quot; मुन्शी चुन्&zwj;नीलाल नें कहा.</p>
<p>
	&quot;मैंनें तो कल ही कह दिया था कि ऐसे फ़िलासफर विद्या सम्&zwj;बन्&zwj;धी बातों मैं भलेही उपकारी हों संसारी बातों मैं तो किसी काम के नहीं होते&quot; मास्&zwj;टर शिंभूदयाल बोले.</p>
<p>
	&quot;मुझ को तो उन्का मन भी अच्&zwj;छा नहीं मालूम देता&quot; लाला मदनमोहन आप ही बोल उठे.</p>
<p>
	&quot;आप उन्सै जरा हरकिशोर की बाबत बातचीत करैंगे तो रहासहा भेद और खुल जायगा देखैं इस विषय मैं वह अपनें भाई की तरफ़दारी करते हैं या इन्&zwj;साफ़ पर रहते हैं&quot; मुन्शी चुन्&zwj;नीलाल नें पेच सै कहा.</p>
<p>
	&quot;क्&zwj;या कहैं ? हमारी आदत निन्&zwj;दा करनें की नहीं है. परसों शाम को लाला साहब मुझ सै चांदनीचौक मैं मिले थे आंख की सैन मारकर कहनें लगे &quot;आजकल तो बड़े गहरों मैं हो, हम पर भी थोड़ी कृपादृष्टि रक्&zwj;खा करो&quot; मास्&zwj;टर शिंभूदयाल नें मदनमोहन का आशय जान्&zwj;ते ही जड़ दी.</p>
<p>
	&quot;हैं ! तुम सै ये बात कही ?&quot; लाला मदनमोहन आश्&zwj;चर्य सै बोले.</p>
<p>
	&quot;मुझ सै तो सैंकड़ों बार ऐसी नोंक झोंक हो चुकी है परन्&zwj;तु मैं क़भी इन्&zwj;बातो का बिचार नहीं करता&quot; मुन्शी चुन्&zwj;नीलाल नें मिल्&zwj;ती मैं मिलाई.</p>
<p>
	&quot;जब वह मेरे पीछे मेरा ठट्टा उड़ाते हैं तो मेरे मित्र कहां रहे ? जब तक वह मेरे कामों के लिये केवल मुझ सै झगड़ते थे मुझ को कुछ बिचार न था परन्तु जब वह मेरे पासवालों को छेड़नें लगे तो मैं उन्को अपना मित्र क़भी नहीं समझ सकता&quot; लाला मदनमोहन बोल उठे.</p>
<p>
	&quot;सच तो ये है कि सब लोग आप की इस बरदास्त पर बड़ा आश्चर्य करते हैं&quot; मुन्शी चुन्&zwj;नीलालनें अवसर पाकर बात आगै बढ़ाई.</p>
<p>
	&quot;आपको लाला ब्रजकिशोर का इतना क्&zwj;या दबाव है ? उन्सै आप इतनें क्यों दबते हैं ?&quot; मास्&zwj;टर शिंभूदयाल नें कहा.</p>
<p>
	&quot;सच है मैं अपनी दौलत खर्च करता हूँ इस्&zwj;मैं उन्&zwj;की गांठ का क्&zwj;या जाता है ? और वह बीच, बीच मैं बोलनेंवाले कौन हैं ?&quot; लाला मदनमोहन तेज होकर कहनें लगे.</p>
<p>
	&quot;इस्&zwj;तरह पर हर बात मैं रोक टोक होनें सै बात का गुमर नहीं रहता; नोकरों को मुक़ाबला करनें का होसला बढ़ता जाता है और आगै चलकर कामकाज मैं फ़र्क आनें की सूरत हो चली है&quot; मुन्शी चुन्नीलाल लै बढ़ानें लगे.</p>
<p>
	&quot;मैं अब उन्&zwj;सै हरगिज नहीं दबूंगा. मैंनें अब तक दब, दब कर वृथा उन्&zwj;को सिर चढ़ा लिया&quot; लाला मदनमोहन नें प्रतिज्ञा की.</p>
<p>
	&quot;जो वह झरनें के सरोवरों मैं अपना तैरना और तिवारी के ऊपर सै कलामुंडी खा खाकर कूदना देखेंगे तो फ़िर घंटों तक उन्&zwj;का राग काहेको बन्&zwj;द होगा ?&quot; पंडित पुरुषोत्तमदास बड़ी देर सै बोलनें के लिये उमाह रहै थे, वह झट पट बोल उठे.</p>
<p>
	&quot;उन्का वहां चलनें का क्&zwj;या काम है ? उन्कों चार दोस्&zwj;तों मैं बैठ कर हंसनें बोलनें की आदतही नहीं है. वह तो शाम सबेर हवा खा लेते हैं और दिन भर अपनें काम मैं लगे रहते हैं या पुस्&zwj;तकों के पन्&zwj;ने उलट पुलट किया करते हैं ! वह संसारका सुख भोगनें के लिये पैदा नहीं हुए. फ़िर उन्&zwj;हें लेजाकर हम क्&zwj;या अपना मज़ा मट्टी करैं ?&quot; लाला मदनमोहन नें कहा.</p>
<p>
	&quot;बरसात में तो वहां झूलों की बड़ी बहार रहती है&quot; हकीम अहमदहुसैन बोले.</p>
<p>
	&quot;परन्&zwj;तु यह ऋतु झूलों की नहीं है आज कल तो होली की बहार है&quot; पंडित पुरुषोत्तमदास नें जवाब दिया.</p>
<p>
	&quot;अच्&zwj;छा फ़िर कब चलनें की ठैरी और मैं कितनें दिन की रुख़सत ले आऊं&quot; मास्&zwj;टर शिंभूदयाल नें पूछा.</p>
<p>
	&quot;बृथा देर करनें सै क्&zwj;या फ़ायदा है ? चलनाही ठैरा तो कल सबेरे यहां सै चलदैंगे और कम सै कम दस बारह दिन वहां रहैंगे&quot; लाला मदनमोहन नें जवाब दिया.</p>
<p>
	लाला मदनमोहन केवल सैर के लिये कुतब नहीं जाते. ऊपर सै यह केवल सैर का बहाना करते हैं परन्&zwj;तु इन्&zwj;के जीमैं अब तक हरकिशोर की धमकी का खटका बनरहा है. मुन्शी चुन्&zwj;नीलाल और बाबू बैजनाथ वगैरै इन्&zwj;को हिम्&zwj;मत बंधानें मैं कसर नहीं रक्&zwj;खी परन्&zwj;तु इन्&zwj;का मन कमजोर है इस्&zwj;सै इन्&zwj;की छाती अब तक नहीं ठुकती, यह इस अवसर पर दस पांच दिन के लिये यहां सै टलजाना अच्&zwj;छा समझते हैं इन्&zwj;का मन आज दिन भर बेचैन रहा है इसलिये और कुछ फायदा हो या न हो यह अपना मन बहला नें के लिये, अपनें मनसै यह डरावनें बिचार दूर करनें के लिये दस पांच दिन यहां सै बाहर चले जाना अच्&zwj;छा समझते हैं और इसी बास्&zwj;तै ये झट पट दिल्&zwj;ली सै बाहर जानें की तैयारी कर रहे हैं.</p>
<p>
	<strong>प्रकरण-१७</strong></p>
<p>
	<strong>-----&times;-----</strong></p>
<p>
	<em>स्&zwj;वतन्&zwj;त्रता और स्&zwj;वेच्&zwj;छाचार.</em></p>
<p>
	<strong>जो </strong> <strong>कं</strong> <strong>हु सब प्राणीन सों होय सरलता भाव</strong> <strong>.</strong></p>
<p>
	<strong>सब तीरथ अभिषेक ते ताको अधिक प्रभाव </strong> +<strong> <a href="http://hindisamay.com/upanyas/pariksha_guru.htm#_ftn38" name="_ftnref38" title=""><strong>[38]</strong></a></strong></p>
<p>
	बिदुरप्रजागरे.</p>
<p>
	लाला मदनमोहन कुतब जानें की तैयारी कर रहे थे इतनें मैं लाला ब्रजकिशोर भी आ पहुँचे.</p>
<p>
	&quot;आपनें लाला हरकिशोर का कुछ हाल सुना ?&quot; ब्रजकिशोर के आते ही मदनमोहन नें पूछा.</p>
<p>
	&quot;नहीं ! मैं तो कचहरी सै सीधा चला आया हूँ&quot;</p>
<p>
	&quot;फ़िर आप नित्&zwj;य तो घर होकर आते थे आज सीधे कैसे चले आए ?&quot; मास्&zwj;टर शिंभूदयाल नें संदेह प्रगट करके कहा.</p>
<p>
	&quot;इस्&zwj;मैं कुछ दोष हुआ ? मुझको कचहरी मैं देर होगई थी इस्&zwj;वास्&zwj;तै सीधा चला आया तुम अपना मतलब कहो&quot;</p>
<p>
	&quot;मतलब तो आपका और मेरा लाला साहब खुद समझते होंगे परन्तु मुझको यह बात कुछ नई, नईसी मालूम होती है&quot; मास्&zwj;टर शिंभूदयाल नें संदेह बढ़ानें के वास्&zwj;तै कहा.</p>
<p>
	&quot;सीधी बात को बे मतलब पहेली बनाना क्&zwj;या ज़रूर है ? जो कुछ कहना हो साफ़ कहो.&quot;</p>
<p>
	&quot;अच्&zwj;छा ! सुनिये&quot; लाला मदनमोहन कहनै लगे &quot;लाला हरकिशोर के स्&zwj;वभाव को तो आप जान्&zwj;तेही हैं आपके और उन्के बीच बचपन सै झगड़ा चला आता है-&quot;</p>
<p>
	&quot;वह झगड़ा भी आपही की बदौलत है परन्&zwj;तु खैर ! इस्&zwj;समय आप उस्&zwj;का कुछ बिचार न करें अपना बृतान्त सुनाएँ और औरों के काम मैं अपनी निजकी बातोंका सम्&zwj;बन्&zwj;ध मिलाना बड़ी अनुचित बात है ?&quot; लाला ब्रजकिशोर नें कहा.</p>
<p>
	&quot;अच्&zwj;छा ! आप हमारा बृतान्&zwj;त सुनिये&quot; लाला मदनमोहन कहनें लगे. &quot;कई दिन सै लाला हरकिशोर रूठे रूठेसे रहते थे. कल बेसबब हरगोविंद सै लड़ पड़े. उस्&zwj;की जिदपर आप पांच, पांच रुपये घाटेसै टोपियें देनें लगे. शामको बाग मैं गए तो लाला हरदयाल साहब सै वृथा झगड़ पड़े, आज यहां आए तो मुझको और चुन्&zwj;नीलाल को सैकड़ों कहनी न कहनी सुनागए !&quot;</p>
<p>
	&quot;बेसबब तो कोई बात नहीं होती आप इस्&zwj;का अस्&zwj;ली सबब बताइये ? और लाला हरकिशोर पांच, पांच रुपेके घाटेपर प्रसन्&zwj;नता सै आपको टोपियां देते थे तो आपनें उन्&zwj;मैं सै दस पांच क्&zwj;यों नहीं लेलीं ? इन्&zwj;मैं आप सै आप हरकिशोर पर बीस-पच्&zwj;चीस रुपे का जुर्माना हो जाता&quot; लाला ब्रजकिशोर नें मुस्करा कर कहा.</p>
<p>
	&quot;तो क्&zwj;या मैं हरकिशोर की जिदपर उस्&zwj;की टोपियें लेलेता और दसबीस रुपेके वास्&zwj;तै हरगोविंद को नीचा देखनें देता ? मैं हरगोविंद की भूल अपनें ऊपर लेनेंको तैयार हूँ परन्&zwj;तु अपनें आश्रितुओं की ऐसी बेइज्&zwj;जती नहीं किया चाहता&quot; लाला मदनमोहन नें जोर देकर कहा.</p>
<p>
	&quot;यह आपका झूंठा पक्षपात है&quot; लाला ब्रजकिशोर स्&zwj;वतन्त्रता सै कहनें लगे &quot;पापी आप पाप करनें सै ही नहीं होता. पापियों की सहायता करनें वाले, पापियों को उत्तेजन देनेंवाले, बहुत प्रकार के पापी होते हैं; कोई अपनें स्&zwj;वार्थ सै, कोई अपराधी की मित्रता सै, कोई औरोंकी शत्रुता सै, कोई अपराधी के संबंधियों की दया सै, कोई अपनें निजके सम्बन्ध सै, कोई खुशामद सै महान् अपराधियों का पक्ष करनेंवाले बन जाते हैं, परन्तु वह सब पापी समझे जाते हैं और वह प्रगट मैं चाहे जैसा धर्मात्&zwj;मा, दयालु, कोमल चित्त हों, भीतर सै वह भी बहुधा वैसे ही पापी और कुटिल होते हैं&quot;</p>
<p>
	&quot;तो क्&zwj;या आपकी राय मैं किसी की सहायता नहीं करनी चाहिये ?&quot; लाला मदनमोहन नें तेज होकर पूछा.</p>
<p>
	&quot;नहीं, बुरे कामोंके लिये बुरे आदमियों की सहायता क़भी नहीं करनी चाहिये&quot; लाला ब्रजकिशोर कहनें लगे. &quot;रशिया का शहन्शाह पीटर एक बार भरजवानी मैं ज्&zwj;वर सै मरनें लायक हो गया था. उस्&zwj;समय उस्&zwj;के वजीर नें पूछा कि &quot;नो अपराधियों को अभी लूट, मार के कारण कठोरदंड दिया गया है क्&zwj;या वह भी ईश्&zwj;वर प्रार्थना के लिये छोड़ दिये जायँ ?&quot; पीटर नें निर्बल आवाज सै कहा &quot;क्&zwj;या तुम यह समझते हो कि इन अभागों को क्षमा करनें और इन्साफ़ की राह मैं कांटे बोनें सै मैं कोई अच्&zwj;छा काम करूंगा ? और जो अभागे माया जाल मैं फंसकर उस सर्व शक्तिमान ईश्&zwj;वर कोही भूल गए हैं मेरे फ़ायदे के लिये ईश्&zwj;वर उन्&zwj;की प्रार्थना अंगीकार करैगा ? नहीं हरगिज नहीं; जो कोई काम मुझ सै ईश्&zwj;वर की प्रसन्&zwj;नता लायक बन पड़े तो वह यही इन्साफ़ का शुभ काम है&quot;</p>
<p>
	&quot;मैं तो आप के कहनें सै इन्साफ़ के लिये परमार्थ करना क़भी नहीं छोड़ सक्&zwj;ता&quot; लाला मदनमोहन तमक कर कहनें लगे.</p>
<p>
	&quot;जो जिस्के लिये करना चाहिये सो करना इन्साफ़ मैं आ गया परन्तु स्&zwj;वार्थ का काम परमार्थ कैसे हो सक्&zwj;ता है ? एक के लाभ के लिये दूसरों की अनुचित हानि परमार्थ मैं कैसे समझी जा सक्ती है ? किसी तरह के स्&zwj;वार्थ बिना केवल अपनें ऊपर परिश्रम उठाकर, आप दु:ख सहक़र, अपना मन मारकर औरों को सुखी करना सच्&zwj;चा धर्म समझा जाता है जैसे यूनान मैं कोडर्स नामी बादशाह राज करता था उस्&zwj;समय यूनानियों पर हेरेकडिली लोगों नें चढ़ाई की. उस्&zwj;समय के लोग ऐसे अवसर पर मंदिर मैं जाकर हार जीत का प्रश्&zwj;न किया करते थे. इसी तरह कोडर्सनें प्रश्&zwj;न किया तब उसै यह उत्&zwj;तर मिला कि &quot;तू शत्रु के हाथ सै मारा जायेगा तो तेरा राज स्&zwj;वदेशियोंके हाथ बना रहेगा और तू जीता रहैगा तो शत्रु प्रबल होता जायगा&quot; कोडर्स देशोपकार के लिये प्रसन्&zwj;नता सै अपनें प्राण देनेंको तैयार था परन्तु कोडर्स के शत्रु को भी यह बात मालूम हो गई इसलिये उसनें अपनी सेनामैं हुक्&zwj;म दे दिया कि कोडर्स को कोई न मारे. तथापि कोडर्स नें य&zwj;ह बात लोग दिखाईके लिये नहीं की थी इससै वह साधारण सिपाही का भेष बनाकर लड़ाई में लड़ मरा परन्&zwj;तु अपनें देशियों की स्&zwj;वतन्&zwj;त्रता शत्रु के हाथ न जानें दी.&quot;</p>
<p>
	&quot;जब आप स्&zwj;वतन्&zwj;त्रता को ऐसा अच्&zwj;छा पदार्थ समझते हैं तो आप लाला साहब को इच्&zwj;छानुसार काम करनें सै रोककर क्&zwj;यों पिंजरेका पंछी बनाया चाहते हैं ?&quot; मास्&zwj;टर शिंभूदयाल नें कहा.</p>
<p>
	&quot;यह स्&zwj;वतन्&zwj;त्रता नहीं स्&zwj;वेच्&zwj;छाचार है; और इन्&zwj;कों एक समझनें सै लोग बारम्&zwj;बार धोखा खाते हैं&quot; लाला ब्रजकिशोर कहनें लगे &#39;ईश्&zwj;वर नें मनुष्&zwj;यों को स्&zwj;वतन्त्र बनाया है पर स्&zwj;वेच्&zwj;छाचारी नहीं बनाया क्&zwj;योंकि उस्&zwj;को प्रकृति के नियमों मैं अदलबदल करनें की कुछ शक्ति नहीं दी गई वह किसी पदार्थ की स्&zwj;वाभाविक शक्ति मैं तिलभर घटा बढ़ी नहीं करसक्&zwj;ता जिन पदार्थो मैं अलग, अलग रहनें अथवा रसायनिक संयोग होनें सै जो, जो शक्ति उत्&zwj;पन्&zwj;न होनें का नियम ईश्&zwj;वर नें बना दिया है बुद्धि द्वारा उन पदार्थों की शक्ति पहचानकर केवल उन्&zwj;सै लाभ लेनें के लिये मनुष्&zwj;य को स्&zwj;वतन्&zwj;त्रता मिली है इसलिये जो काम ईश्&zwj;वर के नियमानुसार स्&zwj;वाधीन भाव सै किया जाय वह स्वतन्त्रता मैं समझा जाता है और जो काम उस्के नियमों के विपरीत स्वाधीन भाव सै किया जाय वह स्वेच्छाचार और उस्&zwj;का स्&zwj;पष्ट दृष्&zwj;टांत यह है कि शतरंज के खेल मैं दोनों खिलाडि़यों को अपनी मर्जी मूजब चाल चलनें की स्&zwj;वतन्&zwj;त्रता दी गई है परन्तु वह लोग घोड़े को हाथी की चाल या हाथी को घोड़े की चाल नहीं चल सक्&zwj;ते और जौ वे इस्&zwj;तरह चलैं तो उन्&zwj;का चलना शतरंज के खेल सै अलग होकर स्&zwj;वेच्&zwj;छाचार समझा जायगा यह स्&zwj;वेच्&zwj;छाचार अत्यन्त दूषित है और इस्&zwj;का परिणाम महा भयंकर होता है इसलिये वर्तमान समय के अनुसार सब के फ़ायदे की बातों पर सत् शास्&zwj;त्र और शिष्&zwj;टाचार की एकता सै बरताव करना सच्&zwj;ची स्&zwj;वतन्&zwj;त्रता है और बड़े लोगों नें स्&zwj;वतन्&zwj;त्रताकी</p>
<div>
	<br clear="all" />
	<hr align="left" size="1" width="33%" />
	<div id="ftn1">
		<p>
			[1] पेराग्राफ के प्रारम्भमैं हर जगह नएसिरसै जरासी लकीर छोड़कर लिखा जाता है और वह पूरा होता है वहां बाकी लकीर खाली छोड़दी जातीहै. जैसे यह पैराग्राफ &quot;अलबता&quot; से प्रारम्भ होकर &quot;होतेहैं&#39;. पर समाप्ति हुआ है.</p>
	</div>
	<div id="ftn2">
		<p>
			<a href="http://hindisamay.com/upanyas/pariksha_guru.htm#_ftnref2" name="_ftn2" title="">[2]</a> आज्ञा भङ्गकरान राजा न क्षमेत सुतानपि । विशेष: कौन राज्ञय राज्ञ श्चित्नगतस्य च ।।</p>
	</div>
	<div id="ftn3">
		<p>
			<a href="http://hindisamay.com/upanyas/pariksha_guru.htm#_ftnref3" name="_ftn3" title="">[3]</a> The quality of mercy is not strained.</p>
		<p>
			It droppeth. as the gentle rain from heaven</p>
		<p>
			Upon the place beneath, it is twice. Blessed</p>
		<p>
			It blesseth him that gives, and him that takes.</p>
		<p>
			&#39;Tis mightiest. it becomes</p>
		<p>
			The throned monarch better than his crown</p>
		<p>
			William Shakespeare</p>
	</div>
	<div id="ftn4">
		<p>
			<a href="http://hindisamay.com/upanyas/pariksha_guru.htm#_ftnref4" name="_ftn4" title="">[4]</a> दरवेशजईफ़े हालरा दरखुशकी तङ्गेसाल मपुर्सके चुनी इल्ला बशर्त आंकि मरहमे बरेंशनिही</p>
	</div>
	<div id="ftn5">
		<p>
			<a href="http://hindisamay.com/upanyas/pariksha_guru.htm#_ftnref5" name="_ftn5" title="">[5]</a> आसन्नमेव नृपतिर्भजते मनुष्य विद्याविहीन मकुलीन मसङ्गतं वा</p>
		<p>
			प्रायेण भूमिपतय:प्रमदा लता श्च, या: पार्श्व तो वसति तं परिवेष्टयन्ति ।।</p>
	</div>
	<div id="ftn6">
		<p>
			<a href="http://hindisamay.com/upanyas/pariksha_guru.htm#_ftnref6" name="_ftn6" title="">[6]</a> दूरा दुछ्रितपाणिं रार्द्रनयन: प्रात्सारिताङ्घसिनो</p>
		<p>
			गाढ़लिङ्गनतत्पर: प्रिवक्ककथाद्रत्रेषु दत्तादर: ।।</p>
		<p>
			अन्तर्भूतविषी वहिर्मघुमयश्चातीव मायापटु ।</p>
		<p>
			कोनामायमपूर्वनाटकविधिर्य: शिक्षितोदुर्जन: ।। १ ।।</p>
	</div>
	<div id="ftn7">
		<p>
			<a href="http://hindisamay.com/upanyas/pariksha_guru.htm#_ftnref7" name="_ftn7" title="">[7]</a> नजातु काम: कामानामुपभोगेन शाम्यति ।। हविषा कृष्णवर्त्मैव भूय एवावभिर्द्धते ।।</p>
	</div>
	<div id="ftn8">
		<p>
			<a href="http://hindisamay.com/upanyas/pariksha_guru.htm#_ftnref8" name="_ftn8" title="">[8]</a> भोगस्य भाजनं राजा मन्त्री कार्य्यस्य भाजनम् ।। राजकार्य्यपरिध्वंसी मन्त्री दोषेण लिप्यते ।।</p>
	</div>
	<div id="ftn9">
		<p>
			<a href="http://hindisamay.com/upanyas/pariksha_guru.htm#_ftnref9" name="_ftn9" title="">[9]</a> तवां शनाख्त बयकरोज दर शमायल मरद । किता कुजाश रसीदस्त पायगाह उलूम । वले ज बातिनश एमन मवाशो गर्रा मशो । के खुब्स नफ़्स नगदर्द बसालहा मालूम ।</p>
	</div>
	<div id="ftn10">
		<p>
			<a href="http://hindisamay.com/upanyas/pariksha_guru.htm#_ftnref10" name="_ftn10" title="">[10]</a> सत्यं ब्रूयात् प्रियं ब्रूयात् न ब्रूयात् सत्यमप्रियम् ।।</p>
		<p>
			प्रियं च नानृतं ब्रूया देशधर्मस्सनातन: ।।</p>
	</div>
	<div id="ftn11">
		<p>
			<a href="http://hindisamay.com/upanyas/pariksha_guru.htm#_ftnref11" name="_ftn11" title="">[11]</a> धर्म्मार्थाकुच्येते श्रेय: कामर्थों धर्म एव च ।।</p>
		<p>
			अर्थ एवेह वा श्रेय स्विवर्ग इति तू स्थिति: ।।</p>
	</div>
	<div id="ftn12">
		<p>
			<a href="http://hindisamay.com/upanyas/pariksha_guru.htm#_ftnref12" name="_ftn12" title="">[12]</a> कच्चिदर्थेन वा धर्म धर्मेणार्थे मथा पिवा ।।</p>
		<p>
			उभी वा प्रीतिसारेण न कामेन प्रबाधसे ।।</p>
	</div>
	<div id="ftn13">
		<p>
			<a href="http://hindisamay.com/upanyas/pariksha_guru.htm#_ftnref13" name="_ftn13" title="">[13]</a> योधर्म मर्थ कामं च यथा कालं निषेवते ।।</p>
		<p>
			धर्मार्थ काम संयोगं सोमुत्नेहच विन्&zwj;दति ।।</p>
	</div>
	<div id="ftn14">
		<p>
			<a href="http://hindisamay.com/upanyas/pariksha_guru.htm#_ftnref14" name="_ftn14" title="">[14]</a> विबुद्धश्चिन्तयेद्धर्मं मर्थं चास्या विरोधीनम् ।।</p>
		<p>
			अपीडया तयो: काम मुभयोरपि चिन्तयेत् ।।</p>
	</div>
	<div id="ftn15">
		<p>
			<a href="http://hindisamay.com/upanyas/pariksha_guru.htm#_ftnref15" name="_ftn15" title="">[15]</a> कातर्यं केवलानीति: शौर्यंश्वापदचेष्टितम् ।।</p>
	</div>
	<div id="ftn16">
		<p>
			<a href="http://hindisamay.com/upanyas/pariksha_guru.htm#_ftnref16" name="_ftn16" title="">[16]</a> हीनान्यनुपकर्तृणि प्रवृद्धानि विकुर्वते ।।</p>
		<p>
			तेन मध्यमशक्तिनी मित्राणि स्थापितान्यत:</p>
	</div>
	<div id="ftn17">
		<p>
			<a href="http://hindisamay.com/upanyas/pariksha_guru.htm#_ftnref17" name="_ftn17" title="">[17]</a> अतिदानाद् वलिर्बद्धो नष्टो मानात् सुयोधन ।।</p>
		<p>
			विनष्टो रावणो लौल्या अतिसर्वत्र वजयेत्</p>
	</div>
	<div id="ftn18">
		<p>
			<a href="http://hindisamay.com/upanyas/pariksha_guru.htm#_ftnref18" name="_ftn18" title="">[18]</a> कुलू वश्रबू न ला तुस्त्रिफू</p>
	</div>
	<div id="ftn19">
		<p>
			<a href="http://hindisamay.com/upanyas/pariksha_guru.htm#_ftnref19" name="_ftn19" title="">[19]</a> न कुलं वृत्तहीनस्य प्रमाण मिति मे मति: ।।</p>
		<p>
			अन्तेष्वपि हि जातानां वृत्तमेव विशिष्यते ।।</p>
	</div>
	<div id="ftn20">
		<p>
			<a href="http://hindisamay.com/upanyas/pariksha_guru.htm#_ftnref20" name="_ftn20" title="">[20]</a> तत्वज्ञ: सर्वभूतानां योगज्ञ: सर्वकर्मणाम् ।।</p>
		<p>
			उपायज्ञो मनुष्याणां नर: पंडित उच्यते ।।</p>
	</div>
	<div id="ftn21">
		<p>
			<a href="http://hindisamay.com/upanyas/pariksha_guru.htm#_ftnref21" name="_ftn21" title="">[21]</a> न विश्वसेदविश्वस्ते विश्वस्ते नाति विश्वसेत् ।।</p>
		<p>
			विश्वासाद् भयमुत्पन्न सूलान्यपी निकृन्तति ।।</p>
	</div>
	<div id="ftn22">
		<p>
			<a href="http://hindisamay.com/upanyas/pariksha_guru.htm#_ftnref22" name="_ftn22" title="">[22]</a> देशभाषा मैं बाफ और बिजली की शक्ति के वृत्तान्त न प्रकाशित होनें का यह फल है कि अब तक सर्व -साधारण रेल और तार का भेद कुछ नहीं जान्ते.</p>
	</div>
	<div id="ftn23">
		<p>
			<a href="http://hindisamay.com/upanyas/pariksha_guru.htm#_ftnref23" name="_ftn23" title="">[23]</a> गैस से भरा हुआ उड़नें का गुबारा</p>
	</div>
	<div id="ftn24">
		<p>
			<a href="http://hindisamay.com/upanyas/pariksha_guru.htm#_ftnref24" name="_ftn24" title="">[24]</a> परोपि हितवान् बन्धुर्बन्धु रप्यहित: पर: ।</p>
		<p>
			अहितो देहजो व्याधि हिमारण्यमोषधम् ।।</p>
	</div>
	<div id="ftn25">
		<p>
			<a href="http://hindisamay.com/upanyas/pariksha_guru.htm#_ftnref25" name="_ftn25" title="">[25]</a> न धर्म्मशास्त्रं पठतीति कारणं न चापि वेदाध्ययनं दुरात्मन: ।</p>
		<p>
			स्वभाव एवात्र तथातिरिच्यते यथा प्रकृत्या मधुरं गवां पयः ।।</p>
	</div>
	<div id="ftn26">
		<p>
			<a href="http://hindisamay.com/upanyas/pariksha_guru.htm#_ftnref26" name="_ftn26" title="">[26]</a> अनुबंध छ संप्रेक्ष्य विपाकं चैंवकर्म्मणाम् ।।</p>
		<p>
			उत्थान मात्मन श्चैव धीर: कुर्वीत वा नवा ।।</p>
	</div>
	<div id="ftn27">
		<p>
			<a href="http://hindisamay.com/upanyas/pariksha_guru.htm#_ftnref27" name="_ftn27" title="">[27]</a> आयस्ते विपुल: कच्चित्कच्चिदल्पतरो व्यय: ।।</p>
		<p>
			अपात्नेपुनते कच्चित्कोषो गच्छतिराघव ।।</p>
	</div>
	<div id="ftn28">
		<p>
			<a href="http://hindisamay.com/upanyas/pariksha_guru.htm#_ftnref28" name="_ftn28" title="">[28]</a> चूं इकरारे दोस्ती कर दी तबक्के खिदमत मदार ।</p>
	</div>
	<div id="ftn29">
		<p>
			<a href="http://hindisamay.com/upanyas/pariksha_guru.htm#_ftnref29" name="_ftn29" title="">[29]</a> आत्मैव ह्यात्मन: साक्षी गति रात्मा तथात्मन:</p>
		<p>
			भाव संस्था: स्वमात्मानं नृणां साक्षिण मुत्तमम् ।।</p>
	</div>
	<div id="ftn30">
		<p>
			<a href="http://hindisamay.com/upanyas/pariksha_guru.htm#_ftnref30" name="_ftn30" title="">[30]</a> यस्य वाङ्मनसी शुद्धे सम्यग्गुपते च सर्वदा ।</p>
		<p>
			सनै सर्व मवाप्नोति वेदान्तोपगतम्फलम् ।।</p>
	</div>
	<div id="ftn31">
		<p>
			<a href="http://hindisamay.com/upanyas/pariksha_guru.htm#_ftnref31" name="_ftn31" title="">[31]</a> अधर्मेणैधते तावत्ततो भद्राणि पश्यति ।।</p>
		<p>
			तत: सपत्नाम् जयतिस मुलस्तूविनस्यति ।।</p>
		<p>
			वर्द्धत्य धर्मेण नरस्ततोभद्राणि पश्यति ।।</p>
		<p>
			तत: मपत्नान् जयति समूलस्तू विनश्यति ।।</p>
	</div>
	<div id="ftn32">
		<p>
			<a href="http://hindisamay.com/upanyas/pariksha_guru.htm#_ftnref32" name="_ftn32" title="">[32]</a> मन्यन्ते वै पापकृतो न कश्चित्पश् यतीतिन: ।।</p>
		<p>
			तांस्तु देवा: पप्रश्यन्ति स्वस्यै वान्तर पूरुष: ।।</p>
	</div>
	<div id="ftn33">
		<p>
			<a href="http://hindisamay.com/upanyas/pariksha_guru.htm#_ftnref33" name="_ftn33" title="">[33]</a> तस्मात् पापं न कुर्वीत पुरुष: शसितव्रत ।।</p>
		<p>
			पापं प्रज्ञां नाशयति क्रियमार्ण पुन: पुन: ।।</p>
		<p>
			वेदात्यागश्चयज्ञाथ नियमाश्च तपांसिच ।।</p>
		<p>
			नविप्रभावदुष्टस्य सिद्धि गच्छन्ति कर्हिचित् ।।</p>
	</div>
	<div id="ftn34">
		<p>
			<a href="http://hindisamay.com/upanyas/pariksha_guru.htm#_ftnref34" name="_ftn34" title="">[34]</a> अकस्मा देव कुप्यंति प्रसीदंत्यंनिमित्तज्ञ: ।।</p>
		<p>
			शीलमेतदसाधूनामभ्रं पारिप्लवं यथा ।।</p>
	</div>
	<div id="ftn35">
		<p>
			<a href="http://hindisamay.com/upanyas/pariksha_guru.htm#_ftnref35" name="_ftn35" title="">[35]</a> ऐश्वर्यें वासुविरतीर्णे व्यसनें वापि दारुणे ।।</p>
		<p>
			रज्जेव पुरुषो बद्ध: क्वतांतेनोपनीयते ।।</p>
	</div>
	<div id="ftn36">
		<p>
			<a href="http://hindisamay.com/upanyas/pariksha_guru.htm#_ftnref36" name="_ftn36" title="">[36]</a> द्यूतमेत्तपुराकल्पे दृश्टं बैरकरम् महत ।।</p>
		<p>
			तस्मात् द्यूतन्नसेवेत हास्यार्थमपि बुद्धिमान ।।</p>
	</div>
	<div id="ftn37">
		<p>
			<a href="http://hindisamay.com/upanyas/pariksha_guru.htm#_ftnref37" name="_ftn37" title="">[37]</a> अकार्य कारणा द्वौतः कार्याणांच विवर्जनात् ।।</p>
		<p>
			अकाले मंत्र भेदाच्च येनमाद्येन्नतत्पिबेत् ।।</p>
	</div>
	<div id="ftn38">
		<p>
			<a href="http://hindisamay.com/upanyas/pariksha_guru.htm#_ftnref38" name="_ftn38" title="">[38]</a> सर्वतीर्थेषु वा स्नानं सर्व भूतेषू चार्जवम् ।।</p>
		<p>
			उभे त्वेते सने स्याता मार्जवं वा विशिष्यते ।।</p>
		<p>
			यह हद बांध दी है. मनुमहाराज कहते हैं &quot;बिना सताए काहु के धीरे धर्म्&zwj;म बटोर।। जों मृत्तिका दीमक हरत क्रम क्रमसों चहुं ओर।।&quot; <a href="http://hindisamay.com/upanyas/pariksha_guru.htm#_ftn1" name="_ftnref1" title="">[1]</a></p>
		<p>
			महाभारत कर्णपर्व मैं युधिष्ठर और अर्जुन का बिगाड़ हुआ उस्&zwj;समय श्रीकृष्&zwj;णनें अर्जुन सै कहा कि &quot;धर्म ज्ञान अनुमानते अतिशय कठिन लखाय ।। एक धर्म्म है बेद यह भाषत जनसमुदाय ।।<a href="http://hindisamay.com/upanyas/pariksha_guru.htm#_ftn2" name="_ftnref2" title="">[2]</a>१ कोमैं कछु संशय नहीं पर लख धर्म्म अपार ।। स्&zwj;पष्&zwj;टकरन हित कहुँ, कहूँ पंडित करत बिचार ।। <a href="http://hindisamay.com/upanyas/pariksha_guru.htm#_ftn3" name="_ftnref3" title="">[3]</a> २</p>
		<p>
			जहां न पीडि़त होय कोउ सोसुधर्म्&zwj;म निरधार ।। हिंसक हिंसा हरनहित भयो सुधर्म्&zwj;म प्रचार ।। <a href="http://hindisamay.com/upanyas/pariksha_guru.htm#_ftn4" name="_ftnref4" title="">[4]</a>३ प्राणिनकों धारण करे ताते कहियत धर्म्म ।। जासो जन रक्षित रहैं सो निश्&zwj;चय शुभकर्म ।।<a href="http://hindisamay.com/upanyas/pariksha_guru.htm#_ftn5" name="_ftnref5" title="">[5]</a>४ जे जन परसंतोष हित करैं पाप शुभजान ।। तिनसो कबहुं न बोलिये श्रुति विरुद्ध पहिचान ।। <a href="http://hindisamay.com/upanyas/pariksha_guru.htm#_ftn6" name="_ftnref6" title="">[6]</a>५&quot; इसलिये दूसरेकी प्रसन्&zwj;नता के हेतु अधर्म्&zwj;म करनें का किसी को अधिकार नहीं है इसी तरह अपनें या औरों के लाभ के लिये दूसरे के वाजबी हकों मैं अन्&zwj;तर डालनें का भी किसी को अधिकार नहीं है जिस्&zwj;समय महाराज रामचन्&zwj;द्रजी नें निर्दोष जनकनंदनी का परित्&zwj;याग किया जानकीजी को कुछ थोड़ा दु:ख था ? परन्तु वह गर्भनाश के भय सै अपना शरीर न छोड़ सकीं. हां जिस्&zwj;तरह उन्&zwj;नें अकारण अत्यन्त दु:ख पानें पर भी क़भी रघुनाथजी के दोष नहीं विचारे थे, इस तरह सब प्राणियों को अपनें विषय मैं अपराधी के अपराध क्षमा करनें का पूरा अधिकार है और इस तरह अपनें निज के अपराधों का क्षमा करना मनुष्&zwj;यमात्र के लिये अच्&zwj;छे सै अच्&zwj;छा गुण समझा जाता है परन्&zwj;तु औरों को किसी तरह की अनुचित हानि हो वहां यह रीति काम मैं नहीं लाई जा सक्&zwj;ती&quot;</p>
		<p>
			&quot;मैं तो यह समझता हूँ कि मुझसै एक मनुष्&zwj;य का भी कुछ उपकार हो सके तो मेरा जन्&zwj;म सफल है&quot; लाला मदनमोहन नें कहा.</p>
		<p>
			&quot;जिस्&zwj;मैं नामवरी आदि स्&zwj;वार्थका कुछ अंश हो वह परोपकार नहीं और परोपकार करनें मैं भी किसी खास मनुष्&zwj;य का पक्ष किया जाय तो बहुधा उस्&zwj;के पक्षपात सै औरों की हानि होनें का डर रहता है इसलिये अशक्&zwj;त अपाहजों का पालन पोषण करना, इन्साफ़ का साथ देना और हर तरह का स्&zwj;वार्थ छोड़कर सर्व साधारण के हित मैं तत्&zwj;पर रहना मेरे जान सच्&zwj;चा परोपकार है&quot; लाला ब्रजकिशोर नें जवाब दिया.</p>
		<p>
			<strong>प्रकरण-१८.</strong></p>
		<p>
			<strong>-----&times;-----</strong></p>
		<p>
			<em>क्षमा.</em></p>
		<p>
			<strong>नरको भूषण रूप है रूपहुको गुणजान।</strong></p>
		<p>
			<strong>गुणको भूषण ज्ञान है क्षमा </strong> <strong>ज्ञान</strong> <strong>को मान ।। १ ।।<a href="http://hindisamay.com/upanyas/pariksha_guru.htm#_ftn7" name="_ftnref7" title=""><strong>[7]</strong></a></strong></p>
		<p>
			सुभाषितरत्&zwj;नाकरे.</p>
		<p>
			&quot;आप चाहे स्&zwj;वार्थ समझैं चाहे पक्षपात समझैं हरकिशोर नें तो मुझे ऐसा चिढ़ाया है कि मैं उस्&zwj;सै बदला लिये बिना क़भी नहीं रहूँगा&quot; लाला मदनमोहन नें गुस्से सै कहा.</p>
		<p>
			&quot;उस्&zwj;का कसूर क्&zwj;या है ? हरेक मनुष्&zwj;य सै तीन तरह की हानि हो सक्ती है. एक अपवाद करके दूसरे के यश मैं धब्&zwj;बा लगाना, दूसरे शरीर की चोट, तीसरे माल का नुकसान करना. इन्मैं हरकिशोर नें आप की कौनसी हानि की ?&quot; लाला ब्रजकिशोर नें कहा.</p>
		<p>
			लाला मदनमोहन के मन मैं यह बात निश्&zwj;चय समा रही थी कि हरकिशोर नें कोई बड़ा भारी अपराध किया है परन्&zwj;तु ब्रजकिशोर नें तीन तरह के अपराध बताकर हरकिशोर का अपराध पूछा तब वह कुछ न बता सके क्&zwj;योंकि मदनमोहन की वाकफ़ियत मैं ऐसा कोई अपराध हरकिशोर का न था. मदनमोहन को लोगों नें आस्&zwj;मान पर चढ़ा रक्&zwj;खा था इसलिये केवल हरकिशोर के जवाब देनें सै उस्&zwj;के मन मैं इतना गुस्&zwj;सा भर रहा था.</p>
		<p>
			&quot;उस्&zwj;नें बड़ी ढिटाई की. वह अपनें रुपे तत्&zwj;काल मांगनें लगा और रुपया लिये बिना जानें सै साफ इन्&zwj;कार किया&quot; लाला मदनमोहन नें बड़ी देर सोच बिचार कर कहा.</p>
		<p>
			&quot;बस उस्&zwj;का यही अपराध है ? इस्&zwj;मैं तो उस्&zwj;नें आप की कुछ हानि नहीं की. मनुष्&zwj;य को अपना सा जी सबका समझना चाहिये. आपका किसी पर रुपया लेना हो और आप को रुपे की ज़रूरत हो अथवा उस्&zwj;की तरफ़ सै आप के जीमैं किसी तरहका शक आजाय अथवा आप के और उस्&zwj;के दिल मैं किसी तरह का अन्&zwj;तर आजाय तो क्&zwj;या आप उस्&zwj;सै ब्यवहार बन्&zwj;द करनें के लिये अपनें रुपेका तकाजा न करेंगे ? जब ऐसी हालातों मैं आप को अपनें रुपे के लिये औरों पर तकाजा करनें का अधिकार है तो औरों को आप पर तकाजा करनें का अधिकार क्&zwj;यों न होगा ? आप बेसबब जरा, जरासी बातों पर मुंह बनायं, वाजबी राह सै जरासी बात दुलख देनें पर उस्&zwj;को अपना शत्रु समझनें लगें और दूसरे को वाजबी बात कहनें का भी अधिकार न हो !&quot; लाला ब्रजकिशोर नें जोर देकर कहा.</p>
		<p>
			&quot;लाला साहब को उस्&zwj;का स्&zwj;वभाव पहचान्&zwj;कर उस्&zwj;सै व्&zwj;यवहार डालना चाहिये था अथवा उस्&zwj;का रुपया बाकी <u>न</u> रखना चाहिए था. जब उस्&zwj;का रुपया बाकी है तो उस्&zwj;को तकाज़ा करनें का निस्सन्देह अधिकार है और उस्&zwj;नें कड़ा तकाज़ा करनें मैं कुछ अपराध भी किया हो तो उस्&zwj;के पहले कामोंका सम्बन्ध मिलाना चाहिये&quot; लाला ब्रजकिशोर कहनें लगे. प्रल्&zwj;हादजीनें राजा बलिसै कहा है &quot;पहलो उपकारी करै जो कहुँ अतिशय हान।। तोहू ताकों छोडि़ये पहले गुण अनुमान।। <a href="http://hindisamay.com/upanyas/pariksha_guru.htm#_ftn8" name="_ftnref8" title="">[8]</a>१।। &quot;बिना समझे आश्रित करै सोऊ क्षमिये तात।। सब पुरुषनमैं सहज नहिं चतुराई की बात ।।<a href="http://hindisamay.com/upanyas/pariksha_guru.htm#_ftn9" name="_ftnref9" title="">[9]</a>२।।</p>
		<p>
			&times;यह सब सच है कि छोटे आदमी पहले उपकार करकै पीछे उस्&zwj;का बदला बहुधा अनुचित रीतिसै लिया चाहतें हैं परन्तु यहां तो कुछ ऐसा भी नहीं हुआ.&quot;</p>
		<p>
			&quot;उपकार हो या न हो ऐसे आदमियोंको उन्&zwj;की करनी का दंड तो अवश्&zwj;य मिलना चाहिये&quot; मास्&zwj;टर शिंभूदयाल कहनें लगे. जो उन्&zwj;को उन्&zwj;की करनी का दंड न मिलेगा तो उन्&zwj;की देखा देखी और लोग बिगड़ते चले जायंगे और भय बिना किसी बात का प्रबन्&zwj;ध न रह सकेगा. सुधरे हुए लोगों का यह नियम है कि किसीको कोई नाहक़ न सतावै और सतावै तो दंड पावै. दंडका प्रयोजन किसी अपराधी सै बदला लेनें का नहीं है बल्कि आगेके लिये और अपराधों सै लोगों को बचानें का है&quot;</p>
		<p>
			&quot;इस वास्&zwj;तै मैं चाहता हूँ कि मेरा चाहै जितना नुकसान हो जाय परन्&zwj;तु हरकिशोर के पल्&zwj;ले फूटी कौड़ी न पड़नें पावै&quot; लाला मदनमोहन दांत पीसकर कहनें लगे.</p>
		<p>
			&quot;अच्&zwj;छा ! लाला साहबनें कहा, इस रीति सै क्&zwj;या मास्&zwj;टर साहब के कहनें का मतलब निकल आवैगा ?&quot; लाला ब्रजकिशोर पूछनें लगे. आप जान्&zwj;ते हैं कि दंड दो तरह का है एक तो उचित रीति सै अपराधी को दंड दिवाकर औरों के मनमैं अपराधकी अरुचि अथवा भय पैदा करना, दूसरे अपराधी सै अपना बैर लेना और अपनें जी का गुस्&zwj;सा निकालना. जिस्&zwj;नें झूठी निंदा करके मेरी इज्&zwj;जत ली उस्&zwj;को उचित रीति सै दंड करानेंमैं अपनें देशकी सेवा करता हूँ परन्&zwj;तु मैं यह मार्ग छोड़कर केवल उस्की बरबादी का बिचार करूं अथवा उस्का बैर उस्&zwj;के निर्दोष सम्&zwj;बन्धियों सै लिया चाहूँ, आधीरात के समय चुपके सै उस्&zwj;के घर मैं आग लगा दूं और लोगों को दिखानें के लिये हाथ मैं पानी लेकर आग बुझानें जाऊं तो मेरी बराबर नीच कौन होगा ? बिदुरजी नें कहा है &quot;सिद्ध होत बिनहू जतन मिथ्&zwj;या मिश्रित काज। अकर्तव्&zwj;यते स्&zwj;वप्&zwj;नहू मन न धरो महाराज।।<a href="http://hindisamay.com/upanyas/pariksha_guru.htm#_ftn10" name="_ftnref10" title="">[10]</a>१&quot; ऐसी कारवाई करनेंवाला अपनें मनमैं प्रसन्&zwj;न होता है कि मैंनें अपनें बैरीको दुखी किया परन्&zwj;तु वह आप महापापी बन्&zwj;ता है और देश का पूरा नुकसान करता है. मनु महाराज नें कहा है &quot;दुखित होय भाखै न तौ मर्म बिभेदक बैन।। द्रोह भाव राखै न चित करै न परहि अचैन।। <a href="http://hindisamay.com/upanyas/pariksha_guru.htm#_ftn11" name="_ftnref11" title="">[11]</a>२&quot;</p>
		<p>
			&quot;जो अपराध केवल मन को सतानें वाले हों और प्रगट मैं साबित न हों सकैं तो उन्&zwj;का बदला दूसरे सै कैसे लिया जाय ?&quot; लाला मदनमोहन नें कहा.</p>
		<p>
			&quot;प्रथम तो ऐसा अपराध हो हीं नहीं सक्ता और थोड़ा बहुत हो भी तो वह ख़याल करनें लायक नहीं है क्&zwj;योंकि संदेह का लाभ सदा अपराधी को मिल्&zwj;ता है इस्के सिवाय जब कोई अपराधी सच्&zwj;चे मन सै अपनें अपराध का पछताव कर ले तो वह भी क्षमा करनें योग्&zwj;य हो जाता है और उस्&zwj;सै भी दंड देनें के बराबर ही नतीजा निकल आता है:&quot;</p>
		<p>
			&quot;पर एक अपराधी पर इतनी दया करनी क्&zwj;या जरूरी है ?&quot; लाला मदनमोहन नें ताज्&zwj;जुब सै पूछा.</p>
		<p>
			&quot;जब हम लोग सर्व शक्तिमान परमेश्&zwj;वर के अत्यन्त अपराधी होकर उस्&zwj;सै क्षमा करनें की आशा रखते हैं तो क्&zwj;या हम को अपनें निज के कामों के लिये, अपनें अधिकार के कामों के लिये, आगे की राह दुरुस्&zwj;त हुए पीछै, अपराधी के मन मैं शिक्षा के बराबर पछतावा हुए पीछै क्षमा करना अनुचित है ? यदि मनुष्&zwj;य के मन मैं क्षमा और दया का लेश भी न हो तो उस्&zwj;मैं और एक हिंसक जन्&zwj;तु मैं क्&zwj;या अन्&zwj;तर है ? पोप कहता है &quot;भूल करना मनुष्&zwj;य का स्&zwj;वभाव है परन्&zwj;तु उस्&zwj;को क्षमा करना ईश्&zwj;वर का गुण है<a href="http://hindisamay.com/upanyas/pariksha_guru.htm#_ftn12" name="_ftnref12" title="">[12]</a>&quot;&times; एक अपराधी अपना कर्तव्य भूल जाय तो क्&zwj;या उस्&zwj;की देखा देखी हमको भी अपना कर्तव्य भूल जाना चाहिये. सादीनें कहा है &quot;होत हुमे या&zwj;ही लिये सब पक्षिन को राय।।अस्थिभक्ष रक्षे तनहि काहू कों न सताय।।<a href="http://hindisamay.com/upanyas/pariksha_guru.htm#_ftn13" name="_ftnref13" title="">[13]</a>&quot; दूसरे का उपकार याद रखना वाजबी बात है परन्&zwj;तु अपकार याद रखनें मैं या यों कहो कि अपनें कलेजे का घाव हरा रखनें मैं कौन-सी तारीफ है ? जो दैव योग सै किसी अपराधी को औरों के फ़ायदे के लिये दंड दिवानें की ज़रूरत हो तो भी अपनें मन मैं उस्की तरफ़ दया और करुणा ही रखनी चाहिये&quot;</p>
		<p>
			&quot;ये सब बातें हँसी खुशी मैं याद आती हैं. क्रोध मैं बदला लिये बिना किसी तरह चित्त को सन्&zwj;तोष नहीं होता&quot; लाला मदनमोहन नें कहा.</p>
		<p>
			&quot;बदला लेनें का तो इस्&zwj;सै अच्&zwj;छा दूसरा रास्&zwj;ता ही नहीं है कि वह अपकार करे और उस्&zwj;के बदले आप उपकार करो&quot; लाला ब्रजकिशोर कहनें लगे &quot;जब वह अपनें अपराधों के बदले आप की महेरबानी देखेगा तो आप लज्जित होगा और उस्&zwj;का मन ही उस्&zwj;को धि:कारनें लगेगा. बैरी के लिये इस्&zwj;सै कठोर दंड दूसरा नहीं है परन्&zwj;तु यह बात हर किसी सै नहीं हो सक्ती. तरह, तरह का दु:ख नुक्&zwj;सान और निन्&zwj;दा सहनें के लिये जितनें साहस, धैर्य और गम्&zwj;भीरता की जरुरत है बैरी सै बैर लेनें के लिये उन्&zwj;की कुछ भी जरुरत नहीं होती. यह काम बहुत थोड़े आदमियों सै बन पड़ता है पर जिनसै बन पड़ता है वही सच्&zwj;चे धर्मात्&zwj;मा हैं:-</p>
		<p>
			&quot;जिस्&zwj;समय साइराक्&zwj;यूजवालों नें एथेन्&zwj;स को जीत लिया साइराक्&zwj;यूज की कौन्सिल मैं एथीनियन्&zwj;स को सजा देनें की बावत बिबाद होनें लगा. इतनें मैं निकोलास नामी एक प्रसिद्ध गृहस्&zwj;थ बुढ़ापे के कारण नौकरों के कंधेपर बैठकर वहां आया और कौन्सिल को समझाकर कहनें लगा &quot;भाइयों ! मेरी ओर दृष्टि करो मैं वह अभागा बाप हूँ जिस्की निस्&zwj;बत ज्&zwj;याद: नुक्&zwj;सान इस लड़ाई मैं शायद ही किसी को हुआ होगा. मेरे दो जवान बेटे इस लड़ाई मैं देशोपकार के लिये मारे गए. उन्सै मानो मेरे सहारे की लकड़ी छिन गई मेरे हाथपांव टूट गए, जिन एथेन्&zwj;सवालों नें यह लड़ाई की उन्&zwj;को मैं अपनें पुत्रों के प्राणघातक समझ कर थोड़ा नहीं धिक्&zwj;कारता तथापि मुझको अपनें निज के हानि लाभ के बदले अपनें देश की प्रतिष्&zwj;ठा अधिक प्&zwj;यारी है, बैरियों सै बदला लेनें के लिये जो कठोर सलाह इस्&zwj;समय हुई है वह अपनें देश के यश को सदा सर्वदा के लिये कलंकित कर देगी, क्&zwj;या अपनें बैरियों को परमेश्&zwj;वर की ओर सै कठिन दण्ड नहीं मिला ? क्&zwj;या उन्&zwj;के युद्ध मैं इस तरह हारनैं सै अपना बदला नहीं भुगता ? क्&zwj;या शत्रुओं नें अपनी प्राणरक्षा के भरोसे पर तुमको हथियार नहीं सोंपें ? और अब तुम उन्&zwj;सै अपना वचन तोड़ोगे तो क्&zwj;या तुम विश्बासघाती न होगे ? जीतनें से अविनाशी यश नहीं मिल सक्ता परन्&zwj;तु जीते हुए शत्रुओं पर दया करनें सै सदा सर्वदा के लिये यश मिलता है&quot; साइराक्&zwj;यूज की कौन्सिल के चित्त पर निकोलास के कहनें का ऐसा असर हुआ कि सब एथीनियन्&zwj;स तत्&zwj;काल छोड़ दिये गए&quot;</p>
		<p>
			&quot;आप जान्&zwj;ते हैं कि शरीर के घाव औषधि सै रुज जाते हैं परन्&zwj;तु दुखती बातों का घाव कलेजे पर सै किसी तरह नहीं मिटता&quot; मुन्शी चुन्&zwj;नीलाल नें कहा.</p>
		<p>
			&quot;क्षमाशील के कलेजे पर ऐसा घाव क्&zwj;यों होनें लगा है ? वह अपनें मन मैं समझता है कि जो किसी नें मेरा सच्&zwj;चा दोष कहा तो बुरे मान्&zwj;नें की कौन्&zwj;सी बात हुई ? और मेरे मतलब को बिना पहुँचे कहा तो नादान के कहनें सै बुरा मान्&zwj;नें कि कौन्&zwj;सी बात रही ? और जानबूझ कर मेरा जी दुखानें के वास्तै मेरी झूंटी निन्&zwj;दा की तो मैं उचित रीति सै उस्&zwj;को झूंटा डाल सक्ता हूँ ? सजा दिवा सक्ता हूँ फ़िर मन मैं द्वेष और प्रगट मैं गाली गलौज लड़नें की क्&zwj;या ज़रूरत है ? आप बुरा हो और लोग अच्&zwj;छा कहैं इस्&zwj;की निस्&zwj;बत आप अच्&zwj;छा हो और लोग बुरा कहैं यह बहुत अच्&zwj;छा है&quot; लाला ब्रजकिशोर नें जवाब दिया.</p>
		<p>
			<strong>प्रकरण-१९</strong></p>
		<p>
			<strong>-----&times;-----</strong></p>
		<p>
			<em>स्&zwj;व</em> <em>तन्त्र</em> <em>ता</em></p>
		<p>
			<strong>&quot;स्&zwj;तुति निन्&zwj;दा कोऊ करहि लक्ष्&zwj;मी रहहि की जाय</strong></p>
		<p>
			<strong>मरै कि जियै न धीरजन </strong> <strong>ध</strong> <strong>रै </strong> <strong>कू</strong> <strong>मारग पाय ।।<a href="http://hindisamay.com/upanyas/pariksha_guru.htm#_ftn14" name="_ftnref14" title=""><strong>[14]</strong></a></strong></p>
		<p>
			प्रसंगरत्&zwj;नावली.</p>
		<p>
			&quot;सच तो यह है कि आज लाला ब्रजकिशोर साहब नें बहुत अच्&zwj;छी तरह भाईचारा निभाया. इन्&zwj;की बातचीत मैं यह बड़ी तारीफ है कि जैसा काम किया चाहते हैं वैसा ही असर सब के चित्त पर पैदा कर देते हैं&quot; मास्&zwj;टर शिंभूदयाल नें मुस्&zwj;करा कर कहा.</p>
		<p>
			&quot;हरगिज नहीं, हरगिज नहीं, मैं इन्साफ़ के मामले मैं भाई चारे को पास नहीं आनें देता जिस रीति सै बरतनें के लिये मैं और लोगों को सलाह देता हूँ उस रीति बरतना मैं अपनें ऊपर फर्ज समझता हूँ. कहना कुछ और, करना कुछ और नालायकों का काम है और सचाई की अमिट दलीलों को दलील करनेंवाले पर झूंटा दोषारोपण करके उड़ा देनें वाले और होते हैं&quot; लाला ब्रजकिशोर नें शेर की तरह गरज कर कहा और क्रोध के मारे उन्&zwj;की आंखें लाल होगईं.</p>
		<p>
			लाला ब्रजकिशोर अभी मदनमोहन को क्षमा करनें के लिये सलाह देरहे थे इतनें मैं एका एक शिंभूदयाल की ज़रासी बात पर गुस्&zwj;से मैं कैसे भर गए ? शिंभूदयाल नें तो कोई बात प्रगट मैं ब्रजकिशोर के अप्रसन्&zwj;न होनें लायक नहीं कही थी ? निस्सन्देह प्रगट मैं नहीं कही परन्&zwj;तु भीतर सै ब्रजकिशोर का ह्रदय विदीर्ण करनें के लिये यह साधारण बचन सबसै अधिक कठोर था. ब्रजकिशोर और सब बातों में निरभिमानी परन्&zwj;तु अपनी ईमानदारी का अभिमान रखते थे इस लिये जब शिंभूदयाल नें उन्&zwj;की ईमानदारी मैं बट्टा लगाया तब उन्को क्रोध आये बिना न रहा. ईमानदार मनुष्&zwj;य को इतना खेद और किसी बात सै नहीं होता जितना उस्&zwj;को बेईमान बतानें सै होता है.</p>
		<p>
			&quot;आप क्रोध न करें. आपको यहां की बातों मैं अपना कुछ स्&zwj;वार्थ नहीं है तो आप हरेक बात पर इतना जोर क्&zwj;यों देते हैं ? क्&zwj;या आप की ये सब बातें किसी को याद रह सक्ती हैं ? और शुभचिन्&zwj;तकी के बिचार सै हानि लाभ जतानें के लिये क्&zwj;या एक इशारा काफ़ी नहीं है ?&quot; मुन्&zwj;शी चुन्&zwj;नीलाल नें मास्&zwj;टर शिंभूदयाल की तरफ़दारी करके कहा.</p>
		<p>
			&quot;मैंनें अबतक लाला साहब सै जो स्&zwj;वार्थ की बात की होगी वह लाला साहब और तुम लोग जान्&zwj;ते होगे. जो इशारे मैं काम होसक्ता तो मुझको इतनें बढ़ा कर कहनें सै क्&zwj;या लाभ था ? मैंनें कहीं हैं वह सब बातें निस्&zwj;सन्&zwj;देह याद नहीं रह सक्तीं परन्&zwj;तु मन लगा कर सुन्&zwj;नें सै बहुधा उन्का मतलब याद रह सक्ता है और उस्&zwj;समय याद न भी रहै तो समय पर याद आ जाता है. मनुष्&zwj;य के जन्&zwj;म सै लेकर वर्तमान समय तक जिस, जिस हालत मैं वह रहता है उस सब का असर बिना जानें उस्&zwj;की तबियत मैं बना रहता है इस वास्&zwj;ते मैंनें ये बातें जुदे, जुदे अवसर पर यह समझ कर कह दीं थीं कि अब कुछ फायदा न होगा तो आगे चल कर किसी समय काम आवेंगी&quot; लाला ब्रजकिशोरनें जवाब दिया.</p>
		<p>
			&quot;अपनी बातोंको आप अपनें पास ही रहनें दीजिये क्&zwj;योंकि यहां इन्&zwj;का कोई ग्राहक़ नहीं है&quot; लाला मदनमोहन कहनें लगे आपके कहनेंका आशय यह मालूम होता है कि आपके सिवाय सब लोग अनसमझ और स्&zwj;वार्थपर हैं.&quot;</p>
		<p>
			&quot;मैं सबके लिये कुछ नहीं कहता परन्&zwj;तु आपके पास रहनें वालों मैं तो निस्&zwj;सन्&zwj;देह बहुत लोग नालायक और स्&zwj;वार्थपर हैं&quot; लाला ब्रजकिशोर कहनें लगे &quot;ये लोग दिनरात आपके पास बैठे रहते हैं, हरबात मैं आपकी बड़ाई किया करते हैं, हर काम मैं अपनी जान हथेली पर लिये फ़िरते हैं पर यह आपके नहीं; आप के रुपे के दोस्&zwj;त हैं. परमेश्&zwj;वर न करे जिस दिन आपके रुपे जाते रहेंगे इन्&zwj;का कोसों पता न लगेगा. जो इज्&zwj;जत, दौलत और अधिकार के कारण मिल्&zwj;ती है वह उस मनुष्&zwj;य की नहीं होती. जो लोग रुपेके कारण आपको झुक, झुक कर सलाम करते हैं वही अपनें घर बैठकर आपकी बुद्धिमानीका ठट्टा उड़ाते हैं ! कोई काम पूरा नहीं होता जबतक उस्&zwj;मैं अनेक प्रकारके नुक्&zwj;सान होनें की सम्&zwj;भावना रहती है पूरे होनें की उम्&zwj;मेद पर दस काम उठाये जाते हैं जिस्मैं मुश्किल सै दो पूरे पड़ते हैं परन्&zwj;तु आपके पास वाले खाली उम्&zwj;मेद पर बल्कि भीतरकी नाउम्मेदी पर भी आपको नफेका सब्ज बाग़ दिखा कर बहुतसा रुपया खर्च करा देते हैं ! मैं पहले कह चुका हूँ कि आदमी की पहचान जाहिरी बातों सै नहीं होती उस्के बरतावसै होती है. इस्&zwj;मैं आपका सच्&zwj;चा शुभचिंतक कौन है ? आपके हानि लाभका दर्सानें वाला कौन है ? आपके हानिलाभ का बिचार करनें वाला कौन है ? क्&zwj;या आपकी हांमैं हां मिलानै सै सब होगया ? मुझको तो आपके मुसाहिबों मैं सिवाय मसख़रापनके और किसी बातकी लियाक़त नहीं मालूम होती. कोई फबतियां कहक़र इनाम पाता है, कोई छेड़ छाड़कर गालियें खाता है, कोई गानें बजानें का रंग जमाता है, कोई धोलधप्&zwj;पे लड़ाकर हंसता हंसाता है पर ऐसे अदमियोंसै किसी तरह की उम्&zwj;मेद नहीं हो सक्ती.&quot;</p>
		<p>
			&quot;मेरी दिल्&zwj;लगी की आदत है. मुझसै तो हंसी दिल्&zwj;लगी बिना रोनी सूरत बनाकर दिनभर नहीं रहा जाता परन्&zwj;तु इन बातोंसै काम की बातों मैं कुछ अन्&zwj;तर आया हो बताईये&quot; लाला मदनमोहननें पूछा.</p>
		<p>
			&quot;आपके पिताका परलोक हुआ जबसै आपकी पूंजीमैं क्&zwj;या घटा-बढ़ी हुई ? कितनी रकम पैदा हुई ? कितनी अहंड (बर्बाद) हुई कितनी ग़लत हुई, कितनी खर्च हुई इन बातोंका किसीनें बिचार किया है ? आमदनीसै अधिक खर्च करनें का क्&zwj;या परिणाम है ? कौन्&zwj;सा ख़र्च वाजबी है, कौन्&zwj;सा गैरवाजबी है, मामूली खर्चके बराबर बंधी आमदनी कैसे हो सक्&zwj;ती है ? इन बातों पर कोई दृष्टि पहुँचाता है ? मामूली आमदनी पर किसीकी निगाह है ? आमदनी देखकर मामूली खर्चके वास्&zwj;ते हरेक सीगेका अन्&zwj;दाजा पहलेसै क़भी किया गया है, गैर मामूली खर्चोंके वास्&zwj;ते मामूली तौरपर सीगेवार कुछ रक़म हरसाल अलग रक्&zwj;खी जाती है ? बिनाजानें नुक्&zwj;सान, खर्च और आमदनी कमहोनें के लिये कुछ रकम हरसाल बचाकर अलग रक्&zwj;खी जाती है ? पैदावार बढ़ानें के लिये वर्तमान समयके अनुसार अपनें बराबर वालों की कारवाई देशदेशान्&zwj;तर का बृतान्&zwj;त और होनहार बातों पर निगाह पहुँचाकर अपनें रोज़गार धंदेकी बातोंमैं कुछ उन्&zwj;नति की जाती है ? व्&zwj;यापारके तत्&zwj;व क्&zwj;या हैं. थोड़े खर्च, थोड़ी महनत और थोड़े समयमैं चीज़ तैयार होनेंसै कितना फायदा होता है, इन बातोंपर किसीनें मन लगाया है ? उगाहीमैं कितनें रुपे लेनें हैं, पटनें की क्&zwj;या सूरत है, देनदारों की कैसी दशा है. मियादके कितनें दिन बाकी हैं इन बातों पर कोई ध्&zwj;यान देता है ? व्&zwj;योपार सिगा के मालपर कितनी रकम लगती है, माल कितना मोजूद है किस्&zwj;समय बेचनेंमें फायदा होगा इन बातों पर कोई निगाह दौड़ाता है ? ख़र्च सीगाके मालकी क़भी बिध मिलाई जाती है ? उस्&zwj;की कमी बेशीके लिये कोई जिम्&zwj;मेदार है ? नौकर कितनें हैं, तनख्&zwj;वाह क्&zwj;या पाते हैं, काम क्&zwj;या करते हैं, उन्&zwj;की लियाक़त कैसी है, नीयत कैसी है, कारवाई कैसी है, उन्&zwj;की सेवाका आप पर क्&zwj;या हक़ है, उन्&zwj;के रखनें न रखनेंमैं आपका क्&zwj;या नफ़ा नुक्&zwj;सान है इनबातों को क़भी आपनें मन लगा कर सोचा है ?&quot;</p>
		<p>
			&quot;मैं पहले ही जान्&zwj;ता था कि आप हिर फ़िरकर मेरे पासके आदमियों पर चोट करेंगे परन्&zwj;तु अब मुझको यह बात असह्य है. मैं अपना नफ़ा नुक्&zwj;सान समझता हूँ आप इस विषय मैं अधिक परिश्रम न करै&quot; लाला मदनमोहननें रोककर कहा.</p>
		<p>
			&quot;मैं क्&zwj;या कहूँगा पहलेसै बुद्धिमान कहते चले आये हैं&quot; लाला ब्रजकिशोर कहनें लगे &quot;विलियम कूपर कहता है :-</p>
		<p>
			जिन नृपनको शिशुकालसै सेवहिं छली तनमन दिये।।</p>
		<p>
			तिनकी दशा अबिलोक करुणाहोत अति मेरे हिये।।</p>
		<p>
			आजन्मों अभिषेकलों मिथ्&zwj;या प्रशंसा जानकरैं।।</p>
		<p>
			बहु भांत अस्&zwj;तुति गाय, गाय सराहि सिर स्&zwj;हेरा धरैं।।</p>
		<p>
			शिशुकालते सीखत सदा सजधज दिखावन लोक मैं।।</p>
		<p>
			तिनको जगावत मृत्&zwj;यु बहुतिक दिनगए इहलोक मैं।।</p>
		<p>
			मिथ्&zwj;या प्रशंसी बैठ घुटनन, जोड़ कर, मुस्&zwj;कावहीं।।</p>
		<p>
			छलकी सुहानी बातकहि पापहि परम दरसावहीं।।</p>
		<p>
			छबिशालिनी, मृदुहासिनी अरु धनिक नितघेरैं रहैं।।</p>
		<p>
			झूंटी झलक दरसाय मनहि लुभाय कुछ दिनमैं लहैं।।</p>
		<p>
			जे हेम चित्रित रथन चढ़, चंचल तुरंग भजावहीं।।</p>
		<p>
			सेना निरख अभिमानकर, यों ब्यर्थ दिवस गमावहीं।।</p>
		<p>
			तिनकी दशा अबिलोक भाखत फरेहूँ मनदुख लिये।।</p>
		<p>
			नृपकी अधमगति देख करुणा होत अति मेरे हिये।।<a href="http://hindisamay.com/upanyas/pariksha_guru.htm#_ftn15" name="_ftnref15" title="">[15]</a></p>
		<p>
			&quot;लाला साहब अपनें सरल स्वभाव सै कुछ नहीं कहते इस वास्ते आप चाहे जो कहते चले जांय परन्तु कोई तेज़ स्वभाव का मनुष्य होता तो आप इस तरह हरगिज न कहनें पाते&quot; मास्टर शिंभूदयाल नें अपनी जात दिखाई.</p>
		<p>
			सच है ! बिदुरजी कहते हैं &quot;दयावन्त लज्जा सहित मृदु अरु सरल सुभाई।। ता नर को असमर्थ गिन लेत कुबुद्धि दबाइ।। <a href="http://hindisamay.com/upanyas/pariksha_guru.htm#_ftn16" name="_ftnref16" title="">[16]</a>&quot; इस लिये इन गुणों के साथ सावधानी की बहुत ज़रूरत है. सादगी और सीधेपन सै रहनें में मनुष्य की सच्ची अशराफत मालूम होती है. मनुष्य की उन्नति का यह सीधा मार्ग है परन्तु चालाक आदमियोंकी चालाकी सै बचनें के लिये हर तरह की वाकंफ़ियत भी ज़रूर होनी चाहिये&quot; लाला ब्रजकिशोर नें जवाब दिया.</p>
		<p>
			&quot;दोषदर्शी मनुष्यों के लिये सब बातों मैं दोष मिल सक्ते हैं क्योंकि लाला साहबके सरल स्वभाव की बड़ाई सब संसार मैं हो रही है परन्तु लाला ब्रजकिशोर को उस्मैं भी दोष ही दिखाई दिया !&quot; पंडित पुरुषोत्तमदास बोले.</p>
		<p>
			&quot;द्रब्य के लालचियों की बड़ाई पर मैं क्या विश्वास करूं ? बिदुरजी कहते हैं कि &quot;जाहि सराहत हैं सब ज्वारी। जाहि सराहत चंचल नारी।। जाहि सराहत भाट बृथा ही। मानहु सो नर जीवत नाही।।<a href="http://hindisamay.com/upanyas/pariksha_guru.htm#_ftn17" name="_ftnref17" title="">[17]</a>&quot; लाला ब्रजकिशोर नें जवाब दिया.</p>
		<p>
			&quot;मैं अच्छा हूँ या बुरा हूँ आपका क्या लेता हूँ ? आप क्यों हात धोकर मेरे पीछे पड़े हैं ? आपको मेरी रीति भांति अच्छी नहीं लगती तो आप मेरे पास न आय&quot; लाला मदनमोहन नें बिगड़ कर कहा.</p>
		<p>
			&quot;मैं आपका शत्रु नहीं; मित्र हूँ परन्तु आपको ऐसा ही जचता है तो अब मैं भी आपको अधिक परिश्रम नहीं दिया चाहता. मेरी इतनी ही लालसा है कि आपके बड़ों की बदौलत मैंनें जो कुछ पाया है वह मैं आपकी भेंट करता जाऊं&quot; लाला ब्रजकिशोर लायकी सै कहनें लगे &quot;मैंनें आपके बड़ों की कृपा सै विद्या धन पाया है जिस्का बड़ा हिस्सा मैं आपके सन्मुख रख चुका तथापि जो कुछ बाकी रहा है उस्को आप कृपा करके और अंगीकार कर लें. मैं चाहता हूँ कि मुझसै आप भले ही असप्रन्न रहें, मुझको हरगिज़ अपनें पास न रक्खें परन्तु आपका मंगल हो. यदि इस बिगाड़ सै आपका कुछ मंगल हो तो मैं इसै ईश्वर की कृपा समझूंगा. आप मेरे दोषोंकी ओर दृष्टि न दें. मेरी थोथी बातों मैं जो कुछ गुण निकलता हो उसे ग्रहण करें. हज़रत सादी कहते हैं &quot;भींत लिख्यो तिख्यो उपदेशजू कोऊ ।। सादर ग्रहण कीजिये सोऊ।। <a href="http://hindisamay.com/upanyas/pariksha_guru.htm#_ftn18" name="_ftnref18" title="">[18]</a>&quot; इस लिये आप स्वपक्ष और विपक्ष का बिचार छोड़कर गुण संग्रह करनें पर दृष्टि रक्खैं. आपका बरताव अच्छा होगा तो मैं क्या हूँ ? बड़े-बड़े लायक आदमी आपको सहज मैं मिल जायंगे. परन्तु आपका बरताव अच्छा न हुआ तो जो होंगे वह भी जाते रहेंगे. एक छोटेसे पखेरू की क्या है ? जहां रात हो जाय वहीं उस्का रैन बसेरा हो सक्ता है परन्तु वह फलदार वृक्ष सदा हरा भरा रहना चाहिये जिस्के आश्रय से पक्षी जीते हों.&quot;</p>
		<p>
			बहुत कहनें सै क्या है ?आपको हमसै सम्बन्ध रखना हो तो हमारी मर्जी के मूजिब बरताब रक्खो, नहीं तो अपना रस्ता लो. हमसै अब आपके तानें नहीं सहे जाते&quot; लाला मदनमोहन नें ब्रजकिशोर को नरम देख कर ज्याद: दबानें की तजबीज़ की.</p>
		<p>
			&quot;बहुत अच्छा ! मैं जाता हूँ. बहुत लोग जाहरी इज्जत बनानें के लिये भीतरी इज्जत खो बैठते हैं परन्तु मैं उन्मैं का नहीं हूँ. तुलसीकृतरामायण मैं रघुनाथजीनें कहा है &quot;जो हम निदरहि बिप्रवद्ध सत्यसुनहु भृगुनाथ ।। तो अस को जग सुभटतिहिं भाय बस नावहिं मांथ ।।&quot; सोई प्रसंग इस्समय मेरे लिये वर्तमान है. एथेन्समैं जिन दिनों तीस अन्याइयोंकी कौन्सिल का अधिकार था, एकबार कौन्सिलनें सेक्रिटीज़ को बुलाकर हुक्म दिया कि तुम लिओ नामी धनवान को पकड़ लाओ जिस्सै उस्का माल जब्त किया जाय.&quot; सेक्रिटीज़ नें जवाब दिया कि &quot;एक अनुचित काममैं मैं अपनी प्रसन्नतासै क़भी सहायता न करूंगा&quot; कौन्सिल के प्रेसिन्डेन्टनें धमकी दी कि &quot;तुम को आज्ञा उल्लंघन करनें के कारण कठोर दंड मिलेगा&quot; सेक्रिटीज़नें कहा कि &quot;यह तो मैं पहले हीसै जान्ता हूँ परन्तु मेरे निकट अनुचित काम करनें के बराबर कोई कठोर दंड नहीं है&quot; लाला ब्रजकिशोर बोले.</p>
		<p>
			&quot;जब आप हमको छोड़नें का ही पक्&zwj;का बिचार कर चुके तो फ़िर इतना बादबिवाद करनेंसै क्&zwj;या लाभ ? हमारे प्रारब्धमैं होगा वह हम भुगतलेंगे, आप अधिक परिश्रम न करैं&quot; लाला मदनमोहननें त्&zwj;योरीं बदलकर कहा.</p>
		<p>
			&quot;अब मैं जाता हूँ. ईश्&zwj;वर आपका मंगल करे. बहुत दिन पास रहनें के कारण जानें बिना जानें अबतक जो अपराध हुए हों वह क्षमा करना&quot; यह कह कर लाला ब्रजकिशोर तत्&zwj;काल अपनें मकानको चले गए.</p>
		<p>
			&quot;लाला ब्रजकिशोर के गए पीछै मदनमोहनके जीमैं कुछ, कुछ पछतावा सा हुआ. वह समझे कि &quot;मैं अपनें हठसै आज एक लायक आदमीको खो बैठा परन्&zwj;तु अब क्&zwj;या ? अब तो जो होना था हो चुका. इस्&zwj;समय हार माननें सै सबके आगे लज़्जित होना पड़ेगा और इस्&zwj;समय ब्रजकिशोरके बिना कुछ हर्ज भी नहीं, हां ब्रजकिशोरनें हरकिशोरको सहायता दी तो कैसी होगी ? क्&zwj;या करैं ? हमको लज़्जित होना न पड़े और सफाई की कोई राह निकल आवे तो अच्&zwj;छा हो&quot; लाला मदनमोहन इसी सोच बिचार मैं बड़ी देर बैठे रहे मन की निर्बलता सै कोई बात निश्&zwj;चय न कर सके.</p>
		<p>
			&nbsp;</p>
		<p>
			<strong>प्रकरण </strong> <strong>-</strong> <strong>२०</strong></p>
		<p>
			<strong>-----&times;-----</strong></p>
		<p>
			<strong><em>कृतज्ञता.</em></strong></p>
		<p>
			<strong>तृणहु उतारे जनगनत कोटि मुहर उपकार</strong></p>
		<p>
			<strong>प्राण दियेहू दुष्&zwj;टजन करत </strong> <strong>बै</strong> <strong>र व्&zwj;यवहार।।<a href="http://hindisamay.com/upanyas/pariksha_guru.htm#_ftn19" name="_ftnref19" title=""><strong>[19]</strong></a></strong></p>
		<p>
			भोजप्रबंधसार.</p>
		<p>
			लाला ब्रजकिशोर मदनमोहन के पास सै उठकर घर को जानें लगे उस्&zwj;समय उन्&zwj;का मन मदनमोहन की दशा देखकर दु:ख सै बिबस हुआ जाता था. वह बारम्बार सोचते थे कि मदनमोहन नें केवल अपना ही नुक्सान नहीं किया अपनें बाल बच्&zwj;चों का हक़ भी डबो दिया. मदनमोहन नें केवल अपनी पूंजी ही नहीं खोई अपनें ऊपर क़र्ज भी कर लिया.</p>
		<p>
			भला ! लाला मदनमोहनको क़र्ज करनें की क्&zwj;या ज़रूरत थी ? जो यह पहलै ही सै प्रबंध करनें की रीति जान्&zwj;कर तत्&zwj;काल अपनें आमद खर्च का बंदोबस्&zwj;त कर लेते तो इन्&zwj;को क्&zwj;या, इन्&zwj;के बेटे पोतों को भी तंगी उठानें की कुछ ज़रूरत न थी. मैं आप तकलीफ़ सै रहनें को, निर्लज्जता सै रहनें को, बदइन्तज़ामी सै रहनें को, अथवा किसी हक़दार के हक़ मैं कमी करनें को पसंद नहीं करता, परन्&zwj;तु इन्&zwj;को तो इन्&zwj;बातों के लिये उद्योग करनें की भी कुछ ज़रूरत न थी. यह तो अपनी आमदनी का बंदोबस्त करके असल पूंजी के हाथ लगाए बिना अमीरी ठाठ सै उमरभर चैन कर सक्ते थे. बिदुरजी नें कहा है &quot;फल अपक्क जो बृक्ष ते तोर लेत नर कोय।। फल को रस पावै नहीं नास बीजको होय।। नासबीज को होय यहै निज चित्&zwj;त विचारै।। पके, पके फललेई समय परिपाक निहारै।।पके, पके फललेई स्&zwj;वाद रस लहै बुद्धिबल।। फलते पावै बीज, बीजते होइ बहुरिफल।।&quot;<a href="http://hindisamay.com/upanyas/pariksha_guru.htm#_ftn20" name="_ftnref20" title="">[20]</a> यह उपदेश सब नीतिका सार है परन्&zwj;तु जहां मालिक को अनुभव न हो, निकटवर्ती स्&zwj;वार्थपर हों वहां यह बात कैसे हो सक्ती है ? &quot;जैसे माली बाग को राखत हितचित चाहि।। तैसै जो कोला करत कहा दरद है ताहि ?&quot;</p>
		<p>
			लाला मदनमोहन अबतक क़र्जदारी की दुर्दशा का बृतान्&zwj;त नहीं जान्&zwj;ते.</p>
		<p>
			जिस्&zwj;समय क़र्जदार वादे पर रुपया नहीं दे सक्ता उसी समय सै लेनदार को अपनें कर्ज के अनुसार क़र्जदार की जायदाद और स्&zwj;वतन्&zwj;त्रता पर अधिकार हो जाता है. वह क़र्जदार को कठोर से कठोर वाक्य &quot;बेईमान&quot; कह सक्ता है, रस्&zwj;ता चलते मैं उस्&zwj;का हाथ पकड़ सक्ता है. यह कैसी लज्जा की बात है कि एक मनुष्य को देखते ही डर के मारे छाती धड़कनें लगे और शर्म के मारे आंखें नीची हो जायें, सब लोग लाला मदनमोहन की तरह फ़िजूल खर्ची और झूंठी ठसक दिखानें मैं बरबाद नहीं होते सौ मैं दो, एक समझवार भी किसीका काम बिगड़ जानें सै, या किसी की जामनी कर देनें सै या किसी और उचित कारण सै इस आफ़त मैं फंस जाते हैं परन्&zwj;तु बहुधा लोग अमीरों की सी ठसक दिखानेंमैं और अपनें बूते सै बढ़कर चलनें मैं क़र्जदार होते हैं.</p>
		<p>
			क़र्जदारी मैं सबसै बड़ा दोष यह है कि जो मनुष्&zwj;य, धर्मात्&zwj;मा होता है वह भी क़र्जमैं फंसकर लाचारी सै अधर्म की राह चलनें लगता है. जब सै कर्ज़ लेनें की इच्&zwj;छा होती है तब ही सै कर्ज़ लेनेंवाले को ललचानें, ओर अपनी साहूकारी दिखानें के लिये तरह, तरह की बनावट की जाती हैं. एकबार कर्ज़ लिये पीछै कर्ज़ लेनें का चस्&zwj;का पड़ जाता है और समय पर कर्ज़ नहीं चुका सक्ता तब लेनदार को धीर्य देनें और उस्&zwj;की दृष्टि मैं साहूकार दीखनें के लिये ज्&zwj;यादा: ज्&zwj;यादा: कर्ज़ मैं जकड़ता जाता है और लेनदार का कड़ा तकाज़ा हुआ तो उस्का कर्ज चुकानें के लिये अधर्म करनें की रुचि हो जाती है. कर्ज़दार झूठ बोलनें सै नहीं डरता और झूठ बोले पीछै उस्&zwj;की साख नहीं रहती. वह अपनें बाल बच्&zwj;चों के हक़ मैं दुश्&zwj;मन सै अधिक बुराई करता है. मित्रों को तरह, तरह की जोखों मैं फंसाता है अपनी घड़ी भर की मौज के लिये आप जन्&zwj;मभर के बंधन मैं पड़ता है और अपनी अनुचित इच्&zwj;छा को सजीवन करनें के लिये आप मर मिटता है.</p>
		<p>
			बहुत सै अबिचारी लोग कर्ज़ चुकानें की अपेक्षा उदारता को अधिक समझते हैं. इस्&zwj;का कारण यह है कि उदारता सै यश मिल्&zwj;ता है, लोग जगह, जगह उदार मनुष्य की बड़ाई करते फ़िरते हैं परन्&zwj;तु कर्ज़ चुकाना केवल इन्साफ़ है इसलिये उस्&zwj;की तारीफ़ कोई नहीं करता. इन्साफ़ को लोग साधारण नेंकी समझते हैं, इस कारण उस्&zwj;की निस्&zwj;बत उदारता की ज्&zwj;याद: कदर करते हैं जो बहुधा स्&zwj;वभाव की तेजी और अभिमान सै प्रगट होती है परन्&zwj;तु बुद्धिमानी सै कुछ सम्&zwj;बन्&zwj;ध नहीं रखती. किसी उदार मनुष्&zwj;य सै उस्&zwj;का नौकर जाकर कहैकि फलाना लेनदार अपनें रुपेका तकाजा करनें आया है और आप के फलानें गरीब मित्र अपनें निर्बाह के लिये आप की सहायता चाहते हैं तो वह उदार मनुष्&zwj;य तत्&zwj;काल कह देगा कि लेनदार को टाल दो और उस गरीब को रुपे देदो क्&zwj;योंकि लेनदार का क्&zwj;या ? वह तो अपनें लेनें लेता इस्&zwj;के देनें सै वाह वाह होगी.</p>
		<p>
			परन्&zwj;तु इन्साफ़ का अर्थ लोग अच्&zwj;छी तरह नहीं समझते क्&zwj;योंकि जिस्&zwj;के लिये जो करना चाहिए वह करना इन्साफ़ है इसलिये इन्साफ़ मैं सब नेंकियें आगईं. इन्साफ़ का काम वह है जिस्&zwj;मैं ईश्&zwj;वर की तरफ़ का कर्तव्य, संसार की तरफ़ का कर्तव्य, और अपनी आत्&zwj;मा की तरफ़ का कर्तव्य अच्&zwj;छी तरह सम्&zwj;पन्&zwj;न होता हो. इन्साफ़ सब नेंकियों की जड़ है और सब नेंकियां उस्&zwj;की शाखा-प्रशाखा हैं इन्साफ़ की सहायता बिना कोई बात मध्&zwj;यम भाव सै न होगी तो सरलता अविवेक, बहादुरी, दुराग्रह, परोपकार, अन्समझी और उदारता फिजूलखर्ची हो जायँगी.</p>
		<p>
			कोई स्&zwj;वार्थ रहित काम इन्साफ़ के साथ न किया जाय तो उस्&zwj;की सूरत ही बदल जाती है और उसका परिणाम बहुधा भयंकर होता है. सिवाय की रकम मैं सै अच्&zwj;छे कामों मैं लगाए पीछै कुछ रुपया बचै और वो निर्दोष दिल्&zwj;लगी की बातों मैं खर्च किया जाय तो उस्&zwj;को कोई अनुचित नहीं बता सक्ता परन्&zwj;तु कर्तव्य कामों को अटका कर दिल्&zwj;लगी की बातों मैं रुपया या समय खर्च करना अभी अच्&zwj;छा नहीं हो सक्ता. अपनें बूते मूजब उचित रीति सै औरों की सहायता करनी मनुष्&zwj;य का फर्ज है परन्&zwj;तु इस्&zwj;का यह अर्थ नहीं है कि अपनें मन की अनुचित इच्&zwj;छाओं को पूरा करनें का उपाय करै अथवा ऐसी उदारता पर कमर बांधे कि आगै को अपना कर्तव्य सम्&zwj;पादन करनें के लिये और किसी अच्&zwj;छे काम मैं खर्च करनें के लिये अपनें पास फूटी कौड़ी न बचे बल्कि सिवाय मैं कर्ज़ होजाय.</p>
		<p>
			अफसोस ! लाला मदनमोहन की इस्&zwj;समय ऐसी ही दशा हो रही है. इन्पर चारों तरफ़ सै आफत के बादल उमड़े चले आते हैं परन्&zwj;तु इन्&zwj;हैं कुछ खबर नहीं है</p>
		<p>
			विदुर जी नें सच कहा है :-</p>
		<p>
			&quot;बुद्धिभ्रंशते लहत बिनासहि।।ताहि अनीति नीतिसी भासहि।।&quot; <a href="http://hindisamay.com/upanyas/pariksha_guru.htm#_ftn21" name="_ftnref21" title="">[21]</a></p>
		<p>
			इस तरह सै अनेक प्रकार के सोच बिचार में डूबे हुए लाला ब्रजकिशोर अपनें मकान पर पहुंचे परन्&zwj;तु उन्&zwj;के चित्त को किसी बात सै जरा भी धैर्य न हुआ.</p>
		<p>
			लाला ब्रजकिशोर कठिन सै कठिन समय मैं अपनें मन को स्थिर रख सक्ते थे परन्तु इस्&zwj;समय उन्का चित्त ठिकानें न था. उन्&zwj;नें यह काम अच्&zwj;छा किया कि बुरा किया ? इस बात का निश्&zwj;चय वह आप नही कर सक्ते थे. वह कहते थे कि इस दशा मैं मदनमोहन का काम बहुत दिन नहीं चलेगा और उस्&zwj;समय ये सब रुपे के मित्र मदनमोहन को छोड़कर अपनें, अपनें रस्&zwj;ते लेगेंगे परन्&zwj;तु मैं क्&zwj;या करूँ ? मुझको कोई रास्&zwj;ता नहीं दिखाई देता और इस्&zwj;समय मुझ सै मदनमोहन की कुछ सहायता न हो सकी तो मैंनें संसार मैं जन्&zwj;म लेकर क्&zwj;या किया ?</p>
		<p>
			फ्रांस के चौथे हेन्&zwj;री नें डी ला ट्रेमाइल को देशनिकाला दिया था और काउन्&zwj;ट डी आविग्&zwj;नी उस्&zwj;सै मेल रखता था. इस्&zwj;पर एक दिन चौथे हेन्&zwj;री नें डी आविग्&zwj;नी सै कहा कि &quot;तुम अबतक डी ला ट्रेमाइल की मित्रता कैसे नहीं छोड़ते ?&quot; डी आविग्&zwj;नी नें जवाब दिया कि मैं ऐसी हालत मैं उस्&zwj;की मित्रता नहीं छोड़ सक्ता क्&zwj;योंकि मेरी मित्रता के उपयोग करनें का काम तो उस्को अभी पड़ा है.&quot;</p>
		<p>
			पृथ्&zwj;वीराज महोबेकी लड़ाई मैं बहुत घायल होकर मुर्दों के शामिल पड़े थे और संजमराय भी उन्&zwj;के बराबर उसी दशा मैं पड़ा था. उस्&zwj;समय एक गिद्ध आके पृथ्&zwj;वीराज की आंख निकालनें लगा. पृथ्&zwj;वीराज को उस्के रोकनें की सामर्थ्&zwj;य न थी इसपर संजमराय पृथ्&zwj;वीराजको बचानें के लिये अपनें शरीर का माँस काट, काट कर गिद्धके आगे फैकनें लगा जिस्&zwj;सै पृथ्&zwj;वीराजकी आंखैं बच गईं और थोड़ी देर मैं चन्&zwj;द वगैर आ पहुंचें.</p>
		<p>
			हेन्&zwj;री रिचमन्&zwj;ड, पीटरके भय सै ब्रीटनी छोड़ कर फ्रान्सको भागनें लगा उस्&zwj;समय उस्के सेवक सीमारनें उस्&zwj;के वस्&zwj;त्र पहन कर उस्&zwj;की जोखों अपनें सिर ली और उस्&zwj;को साफ निकाल दिया.</p>
		<p>
			क्&zwj;या इस्सतरहसै मैं मदनमोहन की कुछ सहायता इस्&zwj;समय नहीं कर सक्ता ! यदि हम इस काम मैं मेरी जान भी जाती रहै तो कुछ चिन्ता नहीं. जब मैं उन्&zwj;को अनसमझ जान कर उन्&zwj;के कहनें सै उन्&zwj;हैं छोड़ आया तो मैंनें कौन्&zwj;सी बुद्धिमानी की ? पर मैं रह कर क्&zwj;या करता ? हां मैं हां मिला कर रहना रोगी को कुपथ्&zwj;य देनें सै कम न था और ऐसे अवसर पर उन्&zwj;का नुक्&zwj;सान देख कर चुप हो रहना भी स्&zwj;वार्थपरता सै क्&zwj;या कम था ? मेरा बिचार सदेव सै यह रहता है कि काम रहता तो विधि पूर्वक करना. न होसके तो चुप हो रहना, बेगार तक को बेगार न समझना परन्&zwj;तु वहां तो मेरे वाजबी कहनें सै उल्&zwj;टा असर होता था और दिनपर दिन जिद बढ़ती जाती थी. मैंनें बहुत धैर्य सै उन्&zwj;को राह पर लानें के उपाय किये पर उन्&zwj;नें किसी हालत मैं अपनी हद्द सै आगै बढ़ना मंजूर न किया.</p>
		<p>
			असल तो ये है कि अब मदनमोहन बच्&zwj;चे नहीं रहे. उन्&zwj;की उम्रपक गई. किसी का दबाब उन्&zwj;पर नहीं रहा, लोगोंनें हां मैं हां मिला कर उन्&zwj;की भूलों को और दृढ़ कर दिया. रुपे के कारण उन्&zwj;को अपनी भूलों का फल मिला और संसारके दु:ख सुखका अनुभव न होनें पाया बस रंग पक्&zwj;का हो गया. बिदुरजी कहते हैं कि &quot;सन्&zwj;त असन्&zwj;त तपस्&zwj;वी चोर। पापी सुकृति ह्रदय कठोर।। तैसो होय बसे जिहि संग। जैसो होत बसन मिल रंग।।&quot; <a href="http://hindisamay.com/upanyas/pariksha_guru.htm#_ftn22" name="_ftnref22" title="">[22]</a></p>
		<p>
			यदि सावधान हों तो अंगद हनुमान की तरह उन्&zwj;की आज्ञा पालन करनें मैं सब कर्तव्&zwj;य संपादन हो जाते हैं परन्&zwj;तु जहां ऐसा होता वहीं बड़ी कठिनाई पड़ती है. सकड़ी गली मैं हाथी नहीं चल्&zwj;ता तब महावत कूढ़ बाजता है. वृन्&zwj;द कहता है कि &quot;ताकों त्&zwj;यों समझाइये जो समझे जिहिं बानि।। बैन कहत मग अन्&zwj;धकों अरु बहरेको पानि।।&quot; जिस तरह सुग्रीव भोग विलास मैं फंस गया तब रघुनाथ जी केवल उस्&zwj;को धमकी देकर राह पर ले आए थे इस तरह लाला मदनमोहन के लिये क्&zwj;या कोई उपाय नहीं होसक्ता ? हे जगदीश ! इस कठिन काम मैं तू मेरी सहायता कर.</p>
		<p>
			लाला ब्रजकिशोर इन्&zwj;बातों के बिचार मैं ऐसे डूबे हुए थे कि उन्&zwj;को अपना देहानुसन्&zwj;धान न था. एक बार वह सहसा कलम उठा कर कुछ लिखनें लगे और किसी जगह को पूरा महसूल देकर एक जरूरी तार तत्&zwj;काल भेज दिया. परन्&zwj;तु फ़िर उन्&zwj;हीं बातों के सोच बिचार मैं मग्&zwj;न होगए. इस्&zwj;समय उन्के मुखसै अनायास कोई, कोई शब्&zwj;द बेजोड़ निकल जाते थे जिन्&zwj;का अर्थ कुछ समझ मैं नहीं आता था. एक बार उन्&zwj;नें कहा &quot;तुलसीदासजी सच कहते हैं &quot; षटरस बहु प्रकार ब्यंजन कोउ दिन अरु रैन बखानें।। बिन बोले सन्&zwj;तोष जनित सुख खाय सोई पै जानें।।&quot; थोड़ी देर पीछै कहा &quot;मुझको इस्&zwj;समय इस बचन पर बरताव रखना पड़ेगा (वृन्&zwj;द) झूंटहु ऐसो बोलिये सांच बराबर होय।। जो अंगुरी सों भीत पर चन्द्र दिखावे कोए।।&quot; परन्&zwj;तु पानी जैसा दूध सै मिल जाता है तेल सै नहीं मिल्&zwj;ता. विक्रमोर्बशी नाटक मैं उर्वशी के मुख सै सच्&zwj;ची प्रीति के कारण पुरुषोत्&zwj;तम की जगह पुरूरवा का नाम निकल गया था इसी तरह मेरे मुख सै कुछका कुछ निकल गया तो क्&zwj;या होगा ? थोड़ी देर पीछै कहा &quot;लोक निन्&zwj;दा सै डरना तो वृथा है जब वह लोग जगत जननी जनक नन्दिनी की झूंटी निन्&zwj;दा किये बिना नहीं रहे ! श्रीकृष्&zwj;णचन्&zwj;द्र को जाति वालों के अपवाद का उपाय नारदजी सै पूछना पड़ा ! तो हम जैसे तुच्&zwj;छ मनुष्&zwj;यों की क्&zwj;या गिन्&zwj;ती है ? सादीनें लिखा है &quot;एक विद्वान सै पूछा गया था कि कोई मनुष्&zwj;य ऐसा होगा जो किसी रूपवान सुन्&zwj;दरी के साथ एकांत मैं बैठा हो दरवाजा बन्&zwj;द हो, पहरे वाला सोता हो मन ललचा रहा हो काम प्रबल हो++ और वह अपनें शम दम के बल सै निर्दोष बच सकै ?&quot; उसनें कहा कि &quot;हां वह रूपवान सुन्&zwj;दरी सै बच सक्ता है परन्&zwj;तु निन्&zwj;दकों की निन्दा सै नहीं बच सक्ता&quot; फ़िर लोक निन्&zwj;दा के भय सै अपना कर्तव्&zwj;य न करना बड़ी भूल है धर्म्म औरों के लिये नहीं अपनें लिये और अपनें लिये भी फल की इच्&zwj;छा सै नहीं, अपना कर्तव्&zwj;य पूरा करनें के लिये करना चाहिये परन्&zwj;तु धर्म्म अधर्म होजाय, नेंकी करते बुराई पल्&zwj;ले पड़े, औरों को निकालती बार आप गोता खानें लगें तो कैसा हो ? रूपेका लालच बड़ा प्रबल है और निर्धनोंको तो उन्&zwj;के काम निकालनें की चाबी होनें के कारण बहुत ही ललचाता है&quot; थोड़ी देर पीछै कहा &quot;हलधरदास नें कहा है &quot;बिन काले मुख नहिं पलाश को अरुणाई है।। बिन बूड़े न समुद्र काहु मुक्&zwj;ता पाई है।।&quot; इसी तरह गोल्&zwj;ड स्मिथ कहता है कि &quot;साहस किये बिना अलभ्&zwj;य वस्&zwj;तु हाथ नहीं लग सक्ती&quot; इसलिये ऐसे साहसी कामों मैं अपनी नीयत अच्&zwj;छी रखनी चाहिये यदि अपनी नीयत अच्&zwj;छी होगी तो ईश्&zwj;वर अवश्&zwj;य सहायता करैगा और डूब भी जायंगे तो अपनी स्&zwj;वरूप हानि न होगी.&quot;</p>
		<p>
			<strong>प्रकरण-२१</strong></p>
		<p>
			<strong>-----&times;-----</strong></p>
		<p>
			<strong><em>पति</em></strong> <strong><em>ब्र</em></strong> <strong><em>ता</em></strong></p>
		<p>
			<strong>पतिके संग जीवन मरण पति हर्षे हर्षाय</strong></p>
		<p>
			<strong>स्&zwj;नेहम</strong> <strong>ई</strong> <strong> कुलनारि की उपमा लखी न जाय<a href="http://hindisamay.com/upanyas/pariksha_guru.htm#_ftn23" name="_ftnref23" title=""><strong>[23]</strong></a> </strong></p>
		<p>
			शारंगधरे.</p>
		<p>
			लाला ब्रजकिशोर न जानें कब तक इसी भँवर जाल मैं फंसे रहते परन्तु मदनमोहन की पतिब्रता स्&zwj;त्री के पास सै उस्&zwj;के दो नन्&zwj;हें, बच्&zwj;चों को लेकर एक बुढि़या आ पहुँची इस्&zwj;सै ब्रजकिशोर का ध्&zwj;यान बट गया.</p>
		<p>
			उन बालकों की आंखों मैं नींद घुलरही थी उन्&zwj;को आतेही ब्रजकिशोर नें बड़े प्&zwj;यार सै अपनी गोद मैं बिठा लिया और बुढि़या सै कहा &quot;इन्को इस्&zwj;समय क्&zwj;यों हैरान किया ? देख इन्&zwj;की आंखों मैं नींद घुल रही है जिस्&zwj;सै ऐसा मालूम होता है कि मानो यह भी अपनें बाप के काम काज की निर्बल अवस्&zwj;था देखकर उदास हो रहे हैं&quot; उन्&zwj;को छाती सै लगाकर कहा &quot;शाबास ! बेटे शाबास ! तुम अपनें बाप की भूल नहीं समझते तोभी उदास मालूम होते हो परन्&zwj;तु वह सब कुछ समझता है तोभी तुम्&zwj;हारी हानि लाभ का कुछ बिचार नहीं करता. झूंटी जिद अथवा हठधर्मी सै तुम्&zwj;हारा वाजबी हक़ खोए देता है. तुम्&zwj;हारे बाप को लोग बड़ा उदार और दयालु बताते हैं परन्&zwj;तु वह कैसा कठोर चित्&zwj;त है कि अपनें गुलाब जैसे कोमल, और गंगाजल जैसे निर्मल बालकों के साथ विश्&zwj;वासघात करके उन्&zwj;को जन्&zwj;म भर के लिये दरिद्री बनाए देता है वह नहीं जान्&zwj;ता कि एक हक़दार का हक़ छीनकर मुफ्तखोरों को लुटा देनेंमैं कितना पाप है ! कहो अब तुम्&zwj;हारे बास्&zwj;तै क्&zwj;या मंगवायें ?&quot;</p>
		<p>
			&quot;खिनोंनें&quot; (खिलौनें) छोटे नें कहा &quot;बप्&zwj;फी&quot; (बर्फी) बड़े बोले और दोनों ब्रजकिशोर की मूंछें पकड़ कर खेलनें लगे. ब्रजकिशोर नें बड़े प्&zwj;यार सै उन्&zwj;के गुलाबी गालों पर एक, एक मीठी चूमी लेली और नौकरों को आवाज देकर खिलौनें और बरफी लानें का हुक्&zwj;म दिया.</p>
		<p>
			&quot;जी ! इन्की माँ नें ये बच्&zwj;चे आप के पास भेजे हैं&quot; बुढि़या बोली &quot;और कह दिया है कि इन्कौ आप के पांओं मैं डालकर कह देना कि मुझ को आप के क्रोधित होकर चले जानें का हाल सुन्&zwj;कर बड़ी चिन्ता हो रही है, मुझ को अपनें दु:ख सुख का कुछ बिचार नहीं मैं तो उन्&zwj;के साथ रहनें मैं सब तरह प्रसन्&zwj;न हूँ परन्&zwj;तु इन छोटे, छोटे बच्&zwj;चों की क्&zwj;या दशा होगी ? इन्&zwj;को विद्या कौन पढ़ायगा ? नीति कौन सिखायगा ? इन्&zwj;की उमर कैसे कटेगी ? मैं नहीं जान्&zwj;ती कि आपको इस कठिन समय मैं अपना मन मार कर उन्&zwj;की बुद्धि सुधारनी चाहिये थी अथवा उन्&zwj;को अधर धार मैं लटका कर चले जाना चाहिये था ? खैर ? आप उन्&zwj;पर नहीं तो अपनें कर्तव्&zwj;य पर दृष्टि करें, अपनें कर्तव्&zwj;य पर नहीं तो इन छोटे, बच्&zwj;चों पर दया करें ये अपनी रक्षा आप नहीं कर सक्&zwj;ते. इन्&zwj;का बोझ आपके सिर है आप इन्&zwj;की खबर न लेंगे तो संसार मैं इन्&zwj;का कहीं पता न लगेगा और ये बिचारे योंही झुर कर मर जायेंगे ?&quot;</p>
		<p>
			यह बात सुनकर ब्रजकिशोर की आंखें भर आईं. थोड़ी देर कुछ नहीं बोला गया फ़िर चित्&zwj;त स्थिर कर के कहनें लगे &quot;तुम बहन सै कह देना कि मुझको अपना कर्तव्&zwj;य अच्&zwj;छी तरह याद है परन्&zwj;तु क्&zwj;या करूं ? मैं बिबस हूँ. काल की कुटिल गति सै मुझको अपनें मनोर्थ के विपरीत आचरण (बरताव) करना पड़ता है तथापि वह चिन्&zwj;ता न करे. ईश्&zwj;वर का कोई काम भलाई सै खाली नहीं होता. उस्&zwj;नें इस्&zwj;मैं भी अपना कुछ न कुछ हित ही सोचा होगा&quot; लड़कों की तरफ़ देखकर कहा &quot;बेटे ! तुम कुछ उदास मत हो जिस तरह सूर्य चन्&zwj;द्रमा को ग्रहण लग जाता है इसी तरह निर्दोष मनुष्&zwj;यों पर भी क़भी, क़भी अनायास विपत्ति आ पड़ती है परन्&zwj;तु उस समय उन्&zwj;हें अपनी निर्दोषता का बिचार करके मनमैं धैर्य रखना चाहिये.&quot;</p>
		<p>
			उन अनसमझ बच्&zwj;चों को इन बातों की कुछ परवा न थी बरफी और खिलोनों के लालच सै उन्&zwj;की नींद उड़ गई थी इस वास्&zwj;तै वह तो हरेक चीज की उठाया धरी मैं लग रहे थे और ब्रजकिशोर पर तकाजा जारी था.</p>
		<p>
			थोड़ी देर में बरफी और खिलोनें भी आ पहुंचे. इस्&zwj;समय उन्&zwj;की खुशी की हद न रही. ब्रजकिशोर दोनों को बरफी बांटा चाहते थे इतनें मैं छोटा हाथ मार कर सब ले भागा और बड़ा उस्&zwj;सै छीन्&zwj;नें लगा तो सब की सब एक बार मुंह मैं रख गया. मुंह छोटा था इसलिये वह मुंह मैं नहीं समाती थी परन्&zwj;तु यह खुशी भी कुछ थोड़ी न थी कनअंखियों से बड़े की तरफ़ देखकर मुस्&zwj;कराता जाता था और नाचता जाता था वह. भोलीभोली सूरत ठुमक, ठुमक कर नाचना, छिप-छिप कर बड़े की तरफ़ देखना, सैन मारना उस्&zwj;के मुस्&zwj;करानें मैं दूध के छोटे, छोटे दांतों की मोती की सी झलक देखकर थोड़ी देर के लिये ब्रजकिशोर अपनें सब चारा बिचार भूल गए. परन्&zwj;तु इस्&zwj;को नाचता कूदता देखकर अब बड़ा मचल पड़ा. उस्&zwj;नें सब खिलोनें अपनें कब्&zwj;जे मैं कर लिये और ठिनक, ठिनक कर रोनें लगा. ब्रजकिशोर उस्&zwj;को बहुत समझाते थे कि &quot;वह तुम्&zwj;हारा छोटा भाई है तुम्&zwj;हारे हिस्&zwj;से की बरफी खाली तो क्&zwj;या हुआ ? तुम ही जानें दो&quot; परन्&zwj;तु यहां इन्&zwj;बातों की कुछ सुनाई न थी. इधर छोटे खिलोनों की छीना झपटी मैं लग रहे थे ! निदान ब्रजकिशोर को बड़े के वास्&zwj;तै बरफी छोटे के वास्&zwj;तै खिलोनें फ़िर मंगानें पड़े. जब दोनों की रजामन्&zwj;दी हो गई तो ब्रजकिशोर नें बड़े प्&zwj;यार से दोनों की एक मिठ्ठी (मीठी चूमी) लेकर उन्&zwj;हें बिदा किया और जाती बार बुढि़या को समझा दिया कि &quot;बहन को अच्&zwj;छी तरह समझा देना वह कुछ चिन्&zwj;ता न करे.&quot;</p>
		<p>
			परन्&zwj;तु बुढि़या मकान पर पहुंची जितनें वहां की तो रंगत ही बदल गई थी. मदनमोहन के साले जगजीवनदास अपनी बहन को लिवा लेजानें के लिये मेरठ सै आए थे. वह अपनी मां (अर्थात् मदनमोहन की सास) की तबियत अच्&zwj;छी नहीं बताते थे और आज ही रात की रेल मैं अपनी बहन को मेरठ लिवा ले जानें की तैयारी करा रहे थे. मदनमोहन की स्&zwj;त्री के मनमैं इस्&zwj;समय मदनमोहन को अकेले छोड़ कर जानें की बिल्&zwj;कुल न थी परन्&zwj;तु एक तो वह अपनें भाई सै लज्&zwj;जा के मारे कुछ नहीं कह सक्ती थी दूसरे मां की मांदगीका मामला था तीसरे मदनमोहन हुक्&zwj;म दे चुके थे इसलिये लाचार होकर उस्&zwj;नें दो, एक दिन के वास्&zwj;तै जानें की तैयारी की थी.</p>
		<p>
			मदनमो&zwj;हन की स्&zwj;त्री अपनें पतिकी सच्&zwj;ची प्रीतिमान, शुभचिंतक दु:ख सुखकी साथन, और आज्ञा मैं रहनेंवाली थी और मदनमोहन भी प्रारंभ मैं उस्&zwj;सै बहुत ही प्रीति रखता था परन्&zwj;तु जब सै वह चुन्&zwj;नीलाल और शिंभूदयाल आदि नए मित्रोंकी संगति मैं बैठनें लगा, नाचरंग की धुनलगी, बेश्&zwj;याओंके झूंठे हावभाव देखकर लोट पोट होगया ? &quot;अय ! सुभानअल्&zwj;लाह ! क्&zwj;या जोबन खिल रहा है !&quot; &quot;वल्&zwj;लाह ! क्&zwj;या बहार आ रही है ?&quot; &quot;चश्&zwj;म बद्ददूर क्&zwj;या भोली, भोली सूरत है !&quot; &quot;अय ! परे हटो !&quot; &quot;मैं सदकै ! मैं कुर्बान ! मुझे न छेड़ो !&quot; &quot;खुदाकी कसम ! मेरी तरफ़ तिरछी नजर सै न देखो !&quot; बस यह चोचलेकी बातें चित्&zwj;तमैं चुभ गईं. किसी बात का अनुभव तो था ही नहीं. तरुणाई की तरंग, शिंभूदयाल और चुन्&zwj;नीलाल आदिकी संगति, द्रव्&zwj;य और अधिकार के नशे मैं ऐसा चकचूर हुआ कि लोक- परलोक की कुछ खबर न रही.</p>
		<p>
			यह बिचारी सीधी सादी सुयोग्&zwj;य स्&zwj;त्री अब गंवारी मालूम होनैं लगी. पहले-पहले कुछ दिन यह बात छिपी रही परन्&zwj;तु प्रीति के फूलमैं कीड़ा लगे पीछै वह रस कहां रहसक्ता है ? उस्&zwj;समय परस्&zwj;पर के मिलाप सै किसी का जी नहीं भरताथा, बातों की गुलझटी क़भी सुलझनें नहीं पातीथी, आधी बात मुख मैं और आधी बात होठोंही मैं हो जाती थी, आँख सै आँख मिल्तेही दोनोंको अपनें आप हँसी आ जाती थी केवल हँसी नहीं उस हँसी मैं धूप छाया की तरह आधी प्रीति और आधी लज्&zwj;जा की झलक दिखाई देती थी और सही प्रीति के कारण संसार की कोई वस्&zwj;तु सुन्&zwj;दरता मैं उस्&zwj;सै अधिक नहीं मालूम होती थी. एक की गुप्&zwj;त दृष्टि सदा दूसरे की ताक झाँक में लगी रहती थी. क्&zwj;या चित्रपट देखनें मैं, क्&zwj;या रमणीक स्&zwj;थानों की सैर करनें मैं, क्&zwj;या हँसी दिल्&zwj;लगी की बातों मैं कोई मौका नोक झोंक सै खाली नहीं जाता था और संसार के सब सुख अपनें प्राण जीवन बिना उन्&zwj;को फीके लगते थे परन्&zwj;तु अब वह बातें कहां हैं ? उस्&zwj;की स्&zwj;त्री अबतक सब बातों मैं वैसी ही दृढ़ है बल्कि अज्ञान अवस्&zwj;था की अपेक्षा अब अधिक प्रीति रखती है परन्&zwj;तु मदनमोहन का चित्त वह न रहा. वह उस बिचारी सै कोसों भागता है उस्&zwj;को आफत समझता है क्&zwj;या इन बातों सै अनसमझ तरुणों की प्रीति केवल आंखों मैं नहीं मालूम होती ? क्&zwj;या यह उस्&zwj;की बेकदरी और झूंठी हिर्सका सबसै अधिक प्रमाण नहीं है ? क्&zwj;या यह जानें पीछै कोई बु&zwj;द्धिमान ऐसे अनसमझ आदमियों की प्रतिज्ञाओं का विश्&zwj;वास कर सक्ता है ? क्&zwj;या ऐसी पवित्र प्रीति के जोड़े मैं अन्&zwj;तर डालनें वालों को बाल्&zwj;मीकि ऋषि का शाप <a href="http://hindisamay.com/upanyas/pariksha_guru.htm#_ftn24" name="_ftnref24" title="">[24]</a> भस्&zwj;म न करेगा ? क्&zwj;या एक हक़दार की सच्&zwj;ची प्रीति के ऐसे चोरों को परमेश्&zwj;वर के यहां सै कठिन दंड न होगा ?</p>
		<p>
			मदनमोहन की पतिब्रता स्&zwj;त्री अपनें पति पर क्रोध करना तो सीखी ही नहीं है. मदनमोहन उस्की दृष्टि मैं एक देवता है. वह अपनें ऊपर के सब दु:खों को मदनमोहन की सूरत देखते ही भूल जाती है और मदनमोहन के बड़े सै बड़े अपराधों को सदा जाना न जाना करती रहती है. मदनमोहन महीनों उस्&zwj;की याद नहीं करता परन्&zwj;तु वह केवल मदनमोहन को देखकर जीती है. वह अपना जीवन अपनें लिये नहीं; अपनें प्राणपति के लिये समझती है. जब वह मदनमोहन को कुछ उदास देखती है तो उस्&zwj;के शरीर का रुधिर सूख जाता है. जब उस्&zwj;को मदनमोहन के शरीर मैं कुछ पीड़ा मालूम होती है तो वह उस्&zwj;की चिन्&zwj;ता मैं बावली बन जाती है. मदनमोहन की चिन्&zwj;ता सै उस्&zwj;का शरीर सूखकर कांटा हो गया है. उस्&zwj;को अपनें खानें पीनें की बिल्&zwj;कुल लालसा नहीं है परन्&zwj;तु वह मदनमोहन के खानें पीनें की सब सै अधिक चिन्&zwj;ता रखती है. वह सदा मदनमोहन की बड़ाई करती रहती है और जो लोग मदनमोहन की ज़रा भी निन्&zwj;दा करते हैं वह उन्&zwj;की शत्रु बन जाती है. वह सदा मदनमोहन को प्रसन्&zwj;न रखनें के लिये उपाय करती है उस्&zwj;के सम्&zwj;मुख प्रसन्&zwj;न रहती है अपना दु:ख उस्&zwj;को नहीं जताती और सच्&zwj;ची प्रीति सै बड़प्&zwj;पन का बिचार रखकर भय और सावधानी के साथ उस्की आज्ञा प्रतिपालन करती रहती है.</p>
		<p>
			थोड़े खर्च मैं घर का प्रबन्&zwj;ध ऐसी अच्&zwj;छी तरह कर रक्&zwj;खा है कि मदनमोहन को घर के कामों मैं ज़रा परिश्रम नहीं करना पड़ता. जिस्&zwj;पर फुर्सत के समय खाली बैठकर और लोगों की पंचायत और स्त्रियों के गहनें गांठे की थोथी बातों के बदले कुछ कुछ लिखनें पढ़नें, कसीदा काढ़नें और चित्रादि बनानें का अभ्&zwj;यास रखती है. बच्&zwj;चे बहुत छोटे हैं परन्&zwj;तु उन्को खेल ही खेल मैं अभी से नीति के तत्&zwj;व समझाए जाते हैं और बेमालूम रीति सै धीरे, धीरे हरेक बस्&zwj;तु का ज्ञान बढ़ाकर ज्ञान बढ़ानें की उन्&zwj;की स्&zwj;वाभाविक रुचि को उत्तेजत दिया जाता है परन्&zwj;तु उन्&zwj;के मन पर किसी तरह का बोझ नहीं डाला जाता उन्के निर्दोष खेलकूद और हंसनें बोलनें की स्&zwj;वतन्&zwj;त्रता मैं किसी तरह की बाधा नहीं होनें पाती.</p>
		<p>
			मदनमोहन की स्&zwj;त्री अपनें पतिको किसी समय मौकेसै नेंक सलाह भी देती है परन्&zwj;तु बड़ोंकी तरह दबाकर नहीं: बराबर वालों की तरह झगड़ कर नहीं. छोटों की तरह अपनें प&zwj;तिकी पदवीका बिचार करके, उन्&zwj;के चित दु:खित होनें का बिचार करके, अपनी अज्ञानता प्रगट करके, स्त्रियोंकी ओछी समझ जता कर धीरजसै अपना भाव प्रगट करती है परन्&zwj;तु क़भी लोटकर जवाब नहीं देती, बिवाद नहीं करती. वह बुद्धिमती चुन्&zwj;नीलाल और शिंभूदयाल इत्&zwj;यादि की स्&zwj;वार्थपरतासै अच्&zwj;छी तरह भेदी है परन्&zwj;तु पति की ताबेदारी करना अपना कर्तव्&zwj;य समझ कर समयकी बाट देख रही है और ब्रजकिशोर को मदनमोहनका सच्&zwj;चा शुभचिंतक जान्&zwj;कर केवल उसीसै मदनमोहनकी भलाईकी आशा रखती है. वह क़भी ब्रजकिशोर सै सन्मुख होकर नहीं मिली परन्&zwj;तु उसको धर्म्मका भाई मान्&zwj;ती हैं और केवल अपनें पतिकी भलाईके लिये जो कुछ नया वृत्तान्त कहलानें के लायक मालूम होता है वह गुपचुप उस्&zwj;सै कहला भेजती है. ब्रजकिशोर भी उस्&zwj;को धर्म्म की बहन समझता है इस कारण आज ब्रजकिशोरके अनायास क्रोध करके चले जानें पर उस्&zwj;नें मदनमोहनके हक़मैं ब्रजकिशोर की दया उत्&zwj;पन्&zwj;न करनें के लिये इस्&zwj;समय अपनें नन्हें बच्&zwj;चों को टहलनीके साथ ब्रजकिशोरके पास भेज दिया था परन्&zwj;तु वह लोटकर आए इतनें में अपनी ही मेरठ जानें की तैयारी होगई और रातों रात वहां जाना पड़ा.</p>
		<p>
			&nbsp;</p>
		<p>
			<strong>प्रकरण-२२</strong></p>
		<p>
			<strong>-----&times;-----</strong></p>
		<p>
			<strong><em>संशय</em></strong></p>
		<p>
			<strong>अज्ञपुरुष श्रद्धा रहित संशय युत बिनशाय।।</strong></p>
		<p>
			<strong>बि</strong> <strong>ना</strong> <strong> श्रद्धा दुहुं लोकमैं ताकों सुख न लखाय।। <a href="http://hindisamay.com/upanyas/pariksha_guru.htm#_ftn25" name="_ftnref25" title=""><strong>[25]</strong></a> </strong></p>
		<p>
			श्रीमद्भगवद्गीता।।</p>
		<p>
			लाला ब्रजकिशोर उठकर कपड़े नहीं उतारनें पाएथे इतनें मैं हरकिशोर आ पहुँचा.</p>
		<p>
			&quot;क्यों ! भाई ! आज तुम अपनें पुरानें मित्रसै कैसै लड़ आए ?&quot; ब्रजकिशोर नें पूछा.</p>
		<p>
			&quot;इस्&zwj;सै आपको क्&zwj;या ? आपके हां तो घीके दिए जल गए होंगे&quot; हरकिशोरनें जवाब दिया.</p>
		<p>
			&quot;मेरे हां घीके दिये जलनें की इस्&zwj;मैं कौन्&zwj;सी बात थी ?&quot; ब्रजकिशोर नें पूछा.</p>
		<p>
			&quot;आप हमारी मित्रता देखकर सदैव जला करते थे आज वह जलन मिट गई&quot;</p>
		<p>
			&quot;क्&zwj;या तुम्&zwj;हारे मनमैं अब तक यह झूंटा बहम समा रहा है ?&quot; ब्रजकिशोरनें पूछा.</p>
		<p>
			&quot;इस्&zwj;मैं कुछ संदेह नहीं&quot; हरकिशोर हुज्&zwj;जत करनें लगा. मैं ठेठसै देखता आता हूँ कि आप मुझको देखकर जल्&zwj;ते हैं. मेरी और मदनमोहन की मित्रता देखकर आपकी छाती पर सांप लोटता है. आपनें हमारा परस्&zwj;पर बिगाड़ करनेंके लिये कुछ थोड़े उपाय किये ? मदनमोहनके पिताको थोड़ा भड़काया ? जिस दिन मेरे लड़के की बारातमैं शहरके सब प्रतिष्ठित मनुष्&zwj;य आये थे उन्&zwj;को देखकर आपके जीमैं कुछ थोड़ा दु:ख हुआ ? शहरके सब प्रतिष्ठित मनुष्&zwj;योंसै मेरा मेल देखकर आप नहीं कुढ़ते ? आप मेरी तारीफ सुनकर क़भी अपनें मनमैं प्रसन्&zwj;न हुए ? आपनें किसी काममैं मुझको सहायता दी. जब मैंनै अपनें लड़के के बिबाहमैं मजलिस की थी आपनें मजलिस करनेंसै मुझे नहीं रोका ? लोगोंके आगे मुझको बावला नहीं बताया ? बहुत कहनें सै क्&zwj;या है ? आज ही मदनमोहन का मेरा बिगाड़ सुन्&zwj;कर कचहरीसै वहां झटपट दोड़गए और दो घण्&zwj;टे एकांतमैं बैठकर उस्&zwj;को अपनी इच्&zwj;छानुसार पट्टी पढ़ा दी परन्&zwj;तु मुझको इन बातोंकी क्&zwj;या परवा है ? आप और वह दोनों मिल्&zwj;कर मेरा क्&zwj;या करसक्ते हो ? मैं सब समझलूंगा.&quot;</p>
		<p>
			लाला ब्रजकिशोर ये बातें सुन, सुनकर मुस्&zwj;कराते जाते थे. अब वह धीरज सै बोले &quot;भाई ! तुम बृथा बहम का भूत बनाकर इतना डरते हो. इस बहमका ठिकाना है ? तुम तत्&zwj;काल इन बातोंकी सफाई करते चलेजाते तो मनमैं इतना बहम सर्वथा नहीं रहता. क्&zwj;या स्&zwj;वच्&zwj;छ अन्त:करण का यही अर्थ है ? मुझको जलन किस बात पर होती ? तुम अपना सब काम छोड़कर दिन भर लोगोंकी हाज़री साधते फ़िरोगे, उन्&zwj;की चाकरी करोगे, उन्&zwj;को तोहफा तहायफ दोगे ? दस, दस बार मसाल लेकर उन्&zwj;के घर बुलानें जाओगे तो वह क्&zwj;या न आवेंगे ? अपनें गांठ की दौलत खर्च करके उन्&zwj;को नाच दिखाओगे तो वह क्&zwj;यों न तारीफ़ करेंगे ? परन्&zwj;तु यह तारीफ़ कितनी देरकी, वाह वाह कितनी देर की ? क़भी तुम पर आफत आ पड़ेगी तो इन्&zwj;मैंसै कोई तुम्&zwj;हारी सहायता को आवेगा ? इस खर्चसै देशका कुछ भला हुआ ? तुम्&zwj;हारा कुछ भला हुआ ? तुम्&zwj;हारी संतान का कुछ भला हुआ ? यदि इस फ़िज़ूल ख़र्ची के बदले लड़के के पढ़ानें लिखानें मैं यह रुपया लगाया जाता, अथवा किसी देश हितकारी काममैं ख़र्च होता तो निस्सन्देह बड़ाई की बात थी परन्&zwj;तु मैं इस्&zwj;मैं क्&zwj;या तारीफ करता, क्&zwj;या प्रसन्&zwj;न होता, क्&zwj;या सहायता करता. मुझको तुम्&zwj;हारी भोली -भोली बातोंपर बड़ा आश्चर्य था, इसी वास्तै मैंनें तुमको फ़िज़ूल ख़र्ची सै रोका था, तुमको बावला बताया था परन्&zwj;तु तुम्&zwj;हारी तरफ़की मेरी मनकी प्रीतिमैं कुछ अन्&zwj;तर क़भी नहीं आया, क्&zwj;या तुम यह बिचारते हो कि जिस्&zwj;सै सम्बंध हो उस्&zwj;की उचित अनुचित हरेक बातका पक्षपात करना चाहिये ? इन्साफ़ अपनें वास्&zwj;ते नहीं केवल औरोंके वास्&zwj;ते है ? क्&zwj;या हाथ मैं डिम-डिम लेकर सब जगह डोंडी पीटे बिना सच्&zwj;ची प्रीति नहीं मालूम होती ? इन सब बातों मैं कोई बात तुम्&zwj;हारी बड़ाईके लायक न हो तो भी तुम को प्रसन्&zwj;न देखकर प्रसन्&zwj;न होना तो घर फूंक तमाशा देखना है. मैं यह नहीं कहता कि मनुष्&zwj;य ऐसे कुछ काम न करे. समय, समय पर अपनें बूते मूजिब सबकाम करनें योग्&zwj;य हैं परन्&zwj;तु यह मामूली कारवाई है. जितना वैभव अधिक होता है उतनी ही धूमधाम बढ़ जाती है इस लिये इस्&zwj;मैं कोई खास बात नहीं पाई जाती है. मैं चाहता हूँ कि तुम सै कोई देश &zwj;हितैषी ऐसा काम बनें जिस्मैं मैं अपनें मनकी उमंग निकाल सकूं. मनुष्&zwj;य को जलन उस मौकेपर हुआ करती है जब वह आप उस लायक न हो परन्&zwj;तु तुम को जो बड़ाई बड़े परिश्रम से मिली है वह ईश्&zwj;वर की कृपा सै मुझ को बेमहनत मिल रही हैं. फ़िर मुझको जलन क्&zwj;यों हो ? तुम्&zwj;हारी तरह खुशामद कर के मदनमोहन सै मेल किया चाहता तो मैं सहज मैं करलेता. परन्&zwj;तु मैंनें आप यह चाल पसन्&zwj;द न की तो अपनी इच्&zwj;छा सै छोड़ी हुई बातों के लिये मुझ को जलन क्&zwj;यों हो ? जलन की वृत्ति परमेश्&zwj;वर नें मनुष्&zwj;य को इस लिये दी है कि वह अपनें सै ऊंची पदवी के लोगों को देखकर उचित रीति सै अपनी उन्&zwj;नति का उद्योग करे परन्&zwj;तु जो लोग जलन के मारे औरों का नुक्&zwj;सान करके उन्&zwj;हें अपनी बराबर का बनाया चाहते हैं, वह मनुष्&zwj;य के नाम को धब्&zwj;बा लगाते हैं, मुझ को तुम सै केवल यह शिकायत थी और इसी विषय मैं तुम्हारे विपरीत चर्चा करनी पड़ी थी कि तुमनें मदनमोहन सै मित्रता करके मित्र के करनें का काम न किया. तुमको मदनमोहन के सुधारनें का उपाय करना चाहिये था, परन्&zwj;तु मैंनें तुम्&zwj;हारे बिगाड़ की कोई बात नहीं की. हां इस बहम का क्&zwj;या ठिकाना है ? खाते, पीते, बैठते, उठते, बिना जानें ऐसी सैंकड़ों बातें बन जाती हैं कि जिन्का बिचार किया करें तो एक दिन मैं बावले बन जायं. आए तो आए क्&zwj;यों, बैठे तो बैठे क्&zwj;यों, हँसे तो हँसे क्&zwj;यों, फलानें सै क्&zwj;या बात की. फलानें सै क्&zwj;यों मिले ? ऐसी निरर्थक बातों का बिचार किया करें तो एक दिन काम न चले. छुटभैये सैंकड़ों बातें बीच की बीच मैं बनाकर नित्य लड़ाई करा दिया करें. पर नहीं अपनें मन को सदैव दृढ़ रखना चाहिये. निर्बल मन के मनुष्&zwj;य जिस तरह की जरा जरासी बातों मैं बिगड़ खड़े होते हैं दृढ़ मन के मनुष्&zwj;य को वैसी बातों की खबर भी नहीं होती इसलिये छोटी, छोटी बातों पर बिशेष बिचार करना कुछ तारीफ की बात नहीं है और निश्&zwj;चय किए बिना किसी की निंदित बातों पर विश्&zwj;वास न करना चाहिये. किसी बात मैं संदेह पड़ जाय तो स्&zwj;वच्&zwj;छ मन सै कह सुनकर उस्&zwj;की तत्&zwj;काल सफाई कर लेनी अच्छी है क्&zwj;योंकि ऐसे झूंटे, झूंटे वहम संदेह और मन:कल्पित बातों सै अबतक हज़ारों घर बिगड़ चुके हैं.&quot;</p>
		<p>
			&quot;खैर ! और बातों मैं आप चाहैं जो कहें परन्&zwj;तु इतनी बात तो आप भी अंगीकार करते हैं कि मदनमोहन की और मेरी मित्रता के विषय मैं आपनें मेरे बिपरीत चर्चा की. बस इतना प्रमाण मेरे कहनें की सचाई प्रगट करनें के लिये बहुत है&quot; हरकिशोर कहनें लगा &quot;आप का यह बरताव केवल मेरे संग नहीं बल्कि सब संसार के संग है. आप सबकी नुक्तेचीनी किया करते हैं&quot;</p>
		<p>
			&quot;अब तो तुम अपनी बात को सब संसारके साथ मिलानें लगे. परन्&zwj;तु तुम्&zwj;हारे कहनें सै यह बात अंगीकार नहीं हो सक्ती. जो मनुष्&zwj;य आप जैसा होता है वैसाही संसार को समझता है. मैंनें अपना कर्तव्&zwj;य समझकर अपनें मन के सच्&zwj;चे, सच्&zwj;चे बिचार तुम सै कह दिए. अब उन्&zwj;को मानों या न मानों तुम्&zwj;हैं अधिकार है&quot; लाला ब्रजकिशोर नें स्&zwj;वतन्&zwj;त्रता सै कहा.</p>
		<p>
			&quot;आप सच्&zwj;ची बात के प्रगट होनें सै कुछ संकोच न करैं. सम्&zwj;बन्&zwj;धी हो अथवा बिगाना हो जिस्&zwj;सै अपनी स्&zwj;वार्थ हानि होती है उस्&zwj;सै मनमैं अन्&zwj;तर तो पड़ही जाता है&quot; हरकिशोर कहनें लगा &quot;स्&zwj;यमन्&zwj;तक मणि के संदेह पर श्रीकृष्&zwj;ण-बलदेव जैसे भाईयों मैं भी मन चाल पड़ गई. ब्रह्मसभा मैं अपमान होनें पर दक्ष और महादेव (ससुर-जंवाई) के बीच भी बिरोध हुए बिना न रहा.&quot;</p>
		<p>
			&quot;तो यों साफ क्&zwj;यों नहीं कहते कि मेरी तरफ़ सै अब तक तुम्&zwj;हारे मन मैं वही बिचार बन रहे हैं. मुझको कहना था वह कह चुका अब तुम्&zwj;हारे मन मैं आवे जैसे समझते रहो&quot; लाला ब्रजकिशोर नें बेपरवाई सै कहा.</p>
		<p>
			&quot;चालाक आदमियों की यह तो रीति ही होती है कि वह जैसी हवा देखते हैं वैसी बात करते हैं. अबतक मदनमोहन सै आपकी अनबन रहती थी अब मुकदमों का समय आते ही मेल हो गया ! अबतक आप मदनमोहन सै मेरी मित्रता छुड़ानें का उपाय करते थे अब मुझको मित्रता रखनें के लिये समझानें लगे ! सच है. बुद्धिमान मनुष्&zwj;य जो करना होता है वही करता है परन्&zwj;तु ओरों का ओलंभा मिटानें के लिये उन्&zwj;के सिर मुफ्त का छप्&zwj;पर ज़रूर धर देता है. अच्&zwj;छा आपको लाला मदनमोहन की नई मित्रता के लिये बधाई है और आपके मनोर्थ सफल करनें का उपाय बहुत लोग कर रहे हैं&quot; हरकिशोर नें भरमा भरमी कहा.</p>
		<p>
			&quot;यह तुम क्&zwj;या बक्&zwj;ते हो मेरा मनोर्थ क्&zwj;या है ? और मैंनें हवा देखकर कौन्&zwj;सी चाल बदली ?&quot; लाला ब्रजकिशोर कहनें लगे &quot;जैसे नावमैं बैठनें वाले को किनारे के बृक्ष चल्&zwj;ते दिखाई देते हैं इसी तरह तुम्&zwj;हारी चाल बदल जानें सै तुमको मेरी चाल मैं अन्&zwj;तर मालूम पड़ता है. तुम्&zwj;हारी तबियत को जाचनें के लिये तुमनें पहले सै कुछ नियम स्थिर कर रक्&zwj;खे होते तो तुमको ऐसी भ्रांति क़भी न होती. मैं ठेठ सै जिस्&zwj;तरह मदनमोहन को चाहता था, जिस तरह तुमको चाहता था, जिस्&zwj;तरह तुम दोनों की परस्&zwj;पर प्रीति चाहता था उसी तरह अब भी चाहता हूँ परन्&zwj;तु तुम्&zwj;हारी तबियत ठिकानें नहीं है इस्&zwj;सै तुम को बारबार मेरी चाल पर संदेह होता है सौ खैर ! मुझै तो चाहै जैसा समझते रहो परन्&zwj;तु मदनमोहन के साथ बैर भाव मत रक्&zwj;खो. तुच्&zwj;छ बातों पर कलह करना अनुचित है और बैरी सै भी बैर बढ़ानें के बदले उस्&zwj;के अपराध क्षमा करनें मैं बड़ाई मिलती है.&quot;</p>
		<p>
			&quot;जी हां ! पृथ्&zwj;वीराज नें शहाबुद्दीन गोरीको क्षमा करके जैसी बड़ाई पाई थी वह सब को प्रगट है&quot; हरकिशोर नें कहा.</p>
		<p>
			&quot;आगे को हानि का संदेह मिटे पीछे पहले के अपराध क्षमा करनें चाहियें परन्&zwj;तु पृथ्&zwj;वीराज नें ऐसा नहीं किया था इसी सै धोखा खाया और&hellip;&hellip;&hellip;&quot;</p>
		<p>
			&quot;बस, बस यहीं रहनें दीजिये. मेरा मतलब निकल आया. आप अपनें मुख से ऐसी दशा मैं क्षमा करना अनुचित बता चुके उस्&zwj;सै आगै सुन्&zwj;कर मैं क्&zwj;या करूंगा ?&quot; यह कह कर हरकिशोर, ब्रजकिशोर के बुलाते, बुलाते उठ कर चला गया.</p>
		<p>
			और ब्रजकिशोर भी इनहीं बातों के सोच बिचार मैं वहां सै उठ कर पलंगपर जा लेटे.</p>
		<p>
			<strong>प्रकरण-२३</strong></p>
		<p>
			<strong>-----&times;-----</strong></p>
		<p>
			<strong><em>प्रा</em></strong> <strong><em>माणिकता</em></strong></p>
		<p>
			<strong>&quot;एक प्रामाणिक मनुष्&zwj;य परमेश्&zwj;वर की सर्वोत्&zwj;कृष्&zwj;ट रचना है&quot;</strong> <a href="http://hindisamay.com/upanyas/pariksha_guru.htm#_ftn26" name="_ftnref26" title=""><strong>[26]</strong></a></p>
		<p>
			<strong>पोप.</strong></p>
		<p>
			ब्रजकिशोर कौन् हैं ? मदनमोहन की क्&zwj;यों इतनी सहानुभूति (हमदर्दी) करते हैं ?</p>
		<p>
			अच्&zwj;छा ! अब थोड़ी देर और कुछ काम नहीं है जितनें थोड़ा सा हाल इन्&zwj;का सुनिये.</p>
		<p>
			लाला ब्रजकिशोर गरीब माँ बाप के पुत्र हैं परन्&zwj;तु प्रामाणिक, सावधान, विद्वान और सरल स्&zwj;वभाव हैं. इन्&zwj;की अवस्&zwj;था छोटी है तथापि अनुभव बहुत है. यह जो कहते हैं उसी के अनुसार चलते हैं. इन्&zwj;की बहुत सी बातें अब तक इस पुस्&zwj;तक मैं आचुकी हैं इसलिये कुछ विशेष लिखनें की ज़रूरत नहीं है तथापि इतना कहे बिना नहीं रहा जाता कि यह परमेश्&zwj;वर की सृष्टि का एक उत्तम पदार्थ है. यह वकील हैं परन्तु अपनी तरफ़ के मुकद्दमेवालों का झूंटा पक्षपात नहीं करते. झूंटे मुकद्दमे नहीं लेते. बूते सै ज्&zwj;याद: काम नहीं उठाते, परन्&zwj;तु जो मुकद्दमे लेते हैं उन्&zwj;की पैरवी वाजबी तौर पर बहुत अच्&zwj;छी तरह करते हैं और बहुधा अन्&zwj;याय सै सताए हुए गरीबों के मुकद्दमों मैं बे महन्&zwj;ताना लिये पैरवी किया करते हैं. हाकिम और नगरनिवासियों को इन्&zwj;की बात पर बहुत विश्वास है. यह स्&zwj;वतन्त्र मनुष्&zwj;य हैं परन्&zwj;तु स्&zwj;वेच्&zwj;छाचारी और अहंकारी नहीं हैं. अपनी स्&zwj;वतन्त्रता को उचित मर्यादा सै आगे नहीं बढ़नें देते. परमेश्&zwj;वर और स्&zwj;वधर्म पर दृढ़ विश्&zwj;वास रखते हैं. बात सच कहते हैं परन्&zwj;तु ऐसी चतुराई सै कहते हैं कि इन्&zwj;का कहना किसी को बुरा नहीं लगता और किसी की हक़तल्&zwj;फी भी नहीं होनें पाती. यह थोथी बातों पर विवाद नहीं करते और इन्&zwj;के कर्तव्&zwj;य मैं अन्&zwj;तर न आता हो तो ये दूसरे की प्रसन्&zwj;नता के लिये अकारण भी चुप हो रहते हैं अथवा केवल संकेत सा कर देते हैं. जहां तक औरों के हक़मैं अन्&zwj;तर न आया ये अपनें ऊपर दु:ख उठा कर भी परोपकार करते हैं; बैरी सै सावधान रहते हैं परन्तु अपनें मन मैं उन्की तरफ़ का बैर भाव नहीं रखते. अपनी ठसक किसी को नहीं दिखलाया चाहते, यह मध्&zwj;यम भाव सै रहनें को पसन्&zwj;द करते हैं और इन्&zwj;की भलमनसात सै सब लोग प्रसन्&zwj;न हैं. परन्&zwj;तु मदनमोहन को इन्&zwj;की बातें अच्&zwj;छी नहीं लगतीं. और लोगों सै यह केवल इतनी बात करते हैं जिस्&zwj;मैं वह प्रसन्&zwj;न रहैं और इन्&zwj;हें झूंट न बोलनी पड़े परन्&zwj;तु मदनमोहन सै ऐसा सम्&zwj;बन्&zwj;ध नहीं है. उस्&zwj;की हानि लाभ को यह अपनी हानि लाभ सै अधिक समझते हैं इसी वास्&zwj;तै इन्&zwj;की उस्सै नहीं बन्&zwj;ती. यह कहते हैं कि &quot;जब तक कुछ काम न हो; अपनें पल्&zwj;ले मैं किसी तरह का दाग लगाए बिना हर हरह के आदमी सै अच्&zwj;छी तरह मित्रता निभ सक्&zwj;ती है परन्तु काम पड़े पर उचित रीति बिना काम नहीं चलता&quot;</p>
		<p>
			&quot;यह अपनी भूल जान्&zwj;ते ही प्रसन्&zwj;नता सै उस्&zwj;को अंगीकार करके उस्&zwj;के सुधारनें का उद्योग करते हैं इसी तरह जो बात नहीं जान्&zwj;ते उस्मैं अपनी झूंटी निपुणता दिखानें पर काम पड़नें पर उस्&zwj;का अभ्&zwj;यास करके जेम्&zwj;सवाट की तरह अपनी सच्ची सावधानी सै लोगों को आश्&zwj;चर्य मैं डालते हैं.</p>
		<p>
			(बहुधा लोग जान्&zwj;ते होंगे कि जेम्सवाट कलों के काम मैं एक प्रसिद्ध मनुष्&zwj;य हो गया है उस्&zwj;के समान काल मैं उस्&zwj;की अपेक्षा बहुत लोग अधिक विद्वान थे परन्&zwj;तु अपनें ज्ञान को काम मैं लानें के वास्&zwj;ते जेम्&zwj;सवाट नें जितनी महनत की उतनी और किसी नें नहीं की. उस्नें हरेक पदार्थ की बारीकियों पर दृष्टि पहुँचानें के लिये खूब अभ्&zwj;यास बढ़ाया. वह बढई का पुत्र था जब वह बालक था तब ही अपनें खिालोनों मैं सै बिद्या विषय ढूंढ निकालता था. उस्के बाप की दुकान मैं ग्रहोंके देखनें की कलें रक्&zwj;खी थीं जिस्&zwj;सै उस्&zwj;को प्रकाश और ज्&zwj;योतिष बिद्या का ब्यसन हुआ. उस्&zwj;के शरीर मैं रोग उत्&zwj;पन्&zwj;न होनें सै उस्&zwj;को बैद्यक सीखनें की रुचि हुई. और बाहर गांव मैं एकांत फ़िरनें की आदत सै उस्&zwj;नें बनस्&zwj;पति बिद्या और इतिहास का अभ्&zwj;यास किया. गणित शास्&zwj;त्र के औज़ार बनाते बनाते उस्&zwj;को एक आर्गन बाजा बनानें की फर्मायश हुई. परन्तु उस्&zwj;को उस्&zwj;समय तक गाना नहीं आता था इसलिये उस्&zwj;नें प्रथम संगीत बिद्या का अभ्&zwj;यास करके पीछे सै एक आर्गन बाजा बहुत अच्&zwj;छा बना दिया. इसी तरह एक बाफ की कल उस्&zwj;की दुकान पर सुधरनें आई तब उस्&zwj;नें गर्मी और बाफ बिषयक बृतान्त् सीखनें पर मन लगाया और किसी तरह की आशा अथवा किसी के उत्तेजन बिना इस काम मैं दस बरस परिश्रम करके बाफ की एक नई कल ढूंढ निकाली जिस्&zwj;सै उस्&zwj;का नाम सदा के लिये अमर हो गया।)</p>
		<p>
			लाला ब्रजकिशोर को संसारी सुख भोगनें की तृष्&zwj;णा नहीं है और द्रव्&zwj;य की आवश्&zwj;यकता यह केवल सांसारिक कार्य निर्वाह के लिये समझते हैं. इस्&zwj;वास्&zwj;तै संसारी कामों की ज़रूरत के लायक परिश्रम और धर्म्म सै रुपया पैदा किये पीछै बाकी का समय यह विद्याभ्&zwj;यास और देशोपकारी बातों मैं लगाते हैं.</p>
		<p>
			इन्&zwj;के निकट उन गरीबों की सहायता करनें मैं सच्&zwj;चा पुन्&zwj;य है. जो सचमुच अपना निर्वाह आप नहीं कर सक्&zwj;ते, या जिन रोगियोंके पास इलाज करानें के लिये रुपया अथवा सेवा करनें के लिये कोई आदमी नहीं होता, ये उन अन्समझ बच्&zwj;चों को पढ़ानें लिखानें मैं अथवा कारीगरी इत्&zwj;यादि सिखा कर कमानें खानें के लायक बना देनें मैं सच्&zwj;चा धर्म समझते हैं जिन्&zwj;के मां बाप दरिद्रता अथवा मूर्खता सै कुछ नहीं कर सक्&zwj;ते. ये अपनें देश मैं उपयोगी विद्याओं की चर्चा फैलनें, अच्&zwj;छी, पुस्&zwj;तकों का और भाषाओं सै अनुवाद करवा कर अथवा नई बनवा कर अपनें देश मैं प्रचार करनें, और देश के सच्&zwj;चे शुभचिन्&zwj;तक और योग्&zwj;य पुरुषों को उत्तेजन देनें, और कलों की अथवा खेती आदि की सच्&zwj;ची देश हितकारी बातों के प्रचलित करनें मैं सच्&zwj;चा धर्म्म समझते हैं. परन्&zwj;तु शर्त यह है कि इन सब बातों मैं अपना कुछ स्&zwj;वार्थ न हो, अपनी नामवरी का लालच न हो, किसी पर उपकार करनें का बोझ न डाला जाय बल्कि किसी को खबर ही न होनें पाय.</p>
		<p>
			इन्&zwj;नें थोड़ी आमद मैं अपनें घरका प्रबन्&zwj;घ बहुत अच्&zwj;छा बांध रक्&zwj;खा है. इन्&zwj;की आमदनी मामूली नहीं है तथापि जितनी आमदनी आती है उस्&zwj;सै खर्च कम किया जाता है और उसी खर्च मैं भावी विवाह आदि का खर्च समझ कर उनके वास्&zwj;तै क्रम सै सीगेवार रकम जमा होती जाती है. बिवाहादि के खर्चों का मामूल बन्ध रहा है उन्&zwj;मैं फिजूल खर्ची सर्वथा नहीं होनें पाती परन्&zwj;तु वाजबी बातोंमैं कसर भी नहीं रहती, इन्&zwj;के सिवाय जो कुछ थोड़ा बहुत बचता है वह बिना बिचारे खर्च और नुक्&zwj;सानादि के लिये अमानत रक्&zwj;खा जाता है और विश्&zwj;वास योग्&zwj;य फ़ायदे के कामों मैं लगानें सै उस्&zwj;की वृद्धि भी की जाती है.</p>
		<p>
			इन्&zwj;के दो छोटे भाइयों के पढ़ानें-लिखानें का बोझ इन्&zwj;के सिर है, इसलिये ये उन्&zwj;को प्रचलित बिद्याभ्&zwj;यास की रूढ़ी के सिबाय उन्&zwj;के मानसिक बिचारोंके सुधारनें पर सब सै अधिक दृष्टि रखते हैं. ये कहते हैं कि &quot;मनुष्&zwj;य के मनके बिचार न सुधरे तो पढ़नें-लिखनें सै क्&zwj;या लाभ हुआ ?&quot; इन्&zwj;नें इतिहास और वर्तमान काल की दशा दिखा, दिखा कर भले बुरे कामों के परिणाम और उन्&zwj;की बारीकी उन्&zwj;के मन पर अच्&zwj;छी तरह बैठा दी तथापि ये अपनी दूर दृष्टि सै अपनी सम्&zwj;हाल मैं गफलत नहीं करते उन्हैं कुसंगति मैं नहीं बैठनें देते. यह उन्&zwj;के संग ऐसी युक्ति सै बरतते हैं जिस्&zwj;मैं न वो उद्धत होकर ढिठाई करनें योग्&zwj;य होनें पावैं न भय सै उचित बात करनें मैं संकोच करें. ये जान्&zwj;ते हैं कि बच्&zwj;चों के मनमैं गुरु के उपदेश सै इतना असर नहीं होता जितना अपनें बड़ों का आचरण देखनें सै होता है इस लिये उन्को मुखसैं उपदेश देकर उतनी बात नहीं सिखाते जितनी अपनी चालचलन सै उनके मन पर बैठाते हैं.</p>
		<p>
			ब्रजकिशोर को सच्&zwj;ची सावधानी सै हरेक काममैं सहायता मिल्&zwj;ती है. सच्&zwj;ची सावधानी मानों परमेश्वरकी तरफ़सै इन्&zwj;को हरेक काम की राह बतानें वाली उपदेष्&zwj;टा है परन्&zwj;तु लोग सच्&zwj;ची सावधानी और चालाकीका का भेद नहीं समझते. क्&zwj;या सच्&zwj;ची सावधानी और चालाकी एक है ?</p>
		<p>
			मनुष्&zwj;यकी प्रकृतिमैं बहुतसी उत्तमोत्तम वृत्ति मोजूद हैं परन्&zwj;तु सावधानीके बराबर कोई हितकारी नहीं है. सावधान मनुष्&zwj;य केवल अपनी तबियत पर ही नहीं औरोंकी तबियत पर भी अधिकार रखसक्ता है. वह दूसरेसै बात करते ही उसका स्&zwj;वभाव पहचान जाता है और उस्&zwj;सै काम निकालनें का ढंग जान्&zwj;ता है यदि मनुष्&zwj;यमैं और गुण साधारण हों और सावधानी अधिक हो तो वह अच्&zwj;छी तरह काम चला सक्&zwj;ता है परन्&zwj;तु सावधानी बिना और गुणोंसे काम निकालना बहुत कठिन है.</p>
		<p>
			जिस्&zwj;तरह सावधानी उत्तम पुरुषोंके स्&zwj;वभावमैं होती है इसी तरह चालाकी तुच्&zwj;छ और कमीनें आदमियोंकी तबियतमैं पाई जाती है. सावधानी हमको उत्तमोत्तम बातें बताती है और उन्&zwj;के प्राप्&zwj;त करनेंके लिये उचित मार्ग दिखाती है. वह हर कामके परिणाम पर दृष्टि पहुंचाती है और आगे कुछ बिगाड़की सूरत मालूम हो तो झूंटे लालचके कामों को प्रारंभ सैं पहले ही अटका देती है परन्तु चालाकी अपनें आसपास की छोटी, छोटी चीजों को देख सक्&zwj;ती है और केवल वर्तमान समय के फायदोंका बिचार रखती है, यह सदा अपनें स्वार्थ की तरफ़ झुकती है और जिस तरह हो सके, अपनें काम निकाल लेनें पर दृष्टि रखती है. सावधानी, आदमी की दृढ़ बुद्धिको कहते हैं और वह जों, लोगोंमैं प्रगट होती जाती है, सावधान मनुष्&zwj;यकी प्रतिष्&zwj;ठा बढ़ती जाती है परन्&zwj;तु चालाकी प्रगट हुए पीछै उसकी बातका असर नहीं रहता. चालाकी होशियारीकी नकल है और वह बहुधा जान्&zwj;वरों की सी-प्रकृतिके मनुष्योंमैं पाई जाती है इस लिये उस्&zwj;मैं मनुष्&zwj;य जन्&zwj;मको भूषित करनें के लायक कोई बात नहीं है. वह अज्ञानियोंके निकट ऐसी समझी जाती है जैसे ठट्टेबाजी, चतुराई और भारी भरकमपना बुद्धिमानी समझे जायं.</p>
		<p>
			लाला ब्रजकिशोर सच्&zwj;ची सावधानी के कारण किसी के उपकार का बोझ अपनें ऊपर नहीं उठाया चाहते, किसी सै सिफारश आदि की सहायता नहीं लिया चाहते, कोई काम अपनें आग्रह सै नहीं कराया चाहते, किसी को कच्&zwj;ची सलाह नहीं देते, ईश्&zwj;वर के सिवाय किसी भरोसे पर काम नहीं उठाते, अपनें अधिकार सै बढ़कर किसी काम मैं दस्तंदाजी नहीं करते. औरों की मारफत मामला करनें के बदले रोबरू बातचीत करनें को अधिक पसंद करते हैं. वह लेनदेन मैं बड़े खरे हैं परन्&zwj;तु ईश्&zwj;वर के नियमानुसार कोई मनुष्&zwj;य सबके उपकारों सै उऋण नहीं हो सक्ता. ईश्वर, गुरु और माता पितादि के उपकारों का बदला किसी तरह नहीं दिया जा सकता परन्&zwj;तु ब्रजकिशोर पर केवल इन्&zwj;हीं के उपकार का बोझ नहीं है वह इस्सै सिवाय एक और मनुष्&zwj;य के उपकार मैं भी बँध रहे हैं.</p>
		<p>
			ब्रजकिशोर का पिता अत्यन्त दरिद्री था. अपनें पास सै फीस देकर ब्रजकिशोर की मदरसे मैं पढ़ानें की उस्&zwj;की सामर्थ्&zwj;य न थी और न वह इतनें दिन खाली रखकर ब्रजकिशोर को विद्या मैं निपुण किया चाहता था. परन्&zwj;तु मदनमोहन के पिता नें ब्रजकिशोर की बु&zwj;द्धि और आचरण देखकर उसै अपनी तरफ़ सै ऊंचे दर्जे तक विद्या पढ़ाई थी, उस्&zwj;की फीस अपनें पास सै दी थी. उस्की पुस्&zwj;तकैं अपनें पास सै ले दी थीं बल्कि उस्&zwj;के घर का खर्च तक अपनें पास सै दिया था और यह सब बातैं ऐसी गुप्&zwj;त रीति सै हुईं कि इन्&zwj;का हाल स्&zwj;पष्&zwj;ट रीति सै मदनमोहन को भी मालूम न होनें पाया था. ब्रजकिशोर उसी उपकार के बन्&zwj;धन सै इस्&zwj;समय मदनमोहन के लिये इतनी कोशिश करते हैं.</p>
		<p>
			&nbsp;</p>
		<p>
			<strong>प्रकरण </strong> <strong>-</strong> <strong>२४</strong></p>
		<p>
			<strong>-----&times;-----</strong></p>
		<p>
			<em>( हाथसै </em> <em>पै</em> <em>दा करनें वाले )</em></p>
		<p>
			<em>( और पोतड़ों के अमीर )</em></p>
		<p>
			<strong>अमिल द्रव्&zwj;यहू यत्&zwj;नते मिलै सु अवसर पाय ।</strong></p>
		<p>
			<strong>संचित</strong> <strong>हू</strong> <strong> रक्षाबिना स्&zwj;वत: नष्&zwj;ट होजाय ।। <a href="http://hindisamay.com/upanyas/pariksha_guru.htm#_ftn27" name="_ftnref27" title=""><strong>[27]</strong></a> </strong></p>
		<p>
			हितोपदेशे</p>
		<p>
			&nbsp;</p>
		<p>
			मदनमोहन का पिता पुरानी चाल का आदमी था. वह अपना बूतादेखकर काम करता था और जो करता था वह कहता नहीं फ़िरता था. उस्नें केवल हिन्&zwj;दी पढ़ी थी. वह बहुत सीधा सादा मनुष्&zwj;य था परन्&zwj;तु व्&zwj;यापार मैं बड़ा निपुण था, साहूकारे मैं उस्&zwj;की बड़ी साख थी. वह लोगों की देखा-देखी नहीं अपनी बुद्धि सै व्&zwj;यापार करता था. उस्नें थोड़े व्&zwj;यापार मैं अपनी सावधानी सै बहुत दौलत पैदा की थी. इस्&zwj;समय जिस्&zwj;तरह बहुधा मनुष्&zwj;य तरह, तरह की बनावट और अन्&zwj;याय सै औरों की जमा मारकर साहूकार बन बैठते हैं, सोनें चान्दी के जगमगाहट के नीचे अपनें घोर पापों को छिपाकर सज्&zwj;जन बन्नें का दावा करते हैं, धनको अपनी पाप वासना पूरी करनें का एक साधन समझते हैं ऐसा उस्&zwj;नें नहीं किया था. वह व्&zwj;यापार मैं किसी को कसर नहीं देता था पर आप भी किसी सै कसर नहीं खाता था. उन दिनों कुछ तो मार्ग की कठिनाई आदि के कारण हरेक धुनें जुलाहे को व्&zwj;यापार करनें का साहस न होता था इसलिये व्&zwj;यापार मैं अच्&zwj;छा नफा था दूसरे वह वर्तमान दशा और होनहार बातों का प्रसंग समझकर अपनी सामर्थ्य मूजिब हरबार नए रोजगार पर दृष्टि पहुँचाया करता था इसलिये मक्&zwj;खन उस्&zwj;के हाथ लग जाता था, छाछ मैं और रह जाते थे. कहते हैं कि एकबार नई खानके पन्&zwj;नेंकी खड़ बाजार मैं बिकनें आई परन्&zwj;तु लोग उस्&zwj;की असलियत को न पहचान सके और उस्&zwj;सै खरीद कर नगीना बनवानें का किसी को हौसला न हुआ परन्&zwj;तु उस्की निपुणाई सै उस्&zwj;की ष्टि मैं यह माल जच गया था इसलिये उस्&zwj;नें बहुत थोड़े दामों मैं खरीद लिया और उस्&zwj;के नगीनें बनवाकर भली भांत लाभ उठाया. उसी समय सै उस्&zwj;की जड़जमी और पीछै वह उसै और, और व्&zwj;यापार मैं बढ़ाता गया. परन्&zwj;तु वह आप क़भी बढ़कर न चला. वह कुछ तकलीफ सै नहीं रहता था परन्&zwj;तु लोगों को झूंटी भड़क दिखानें लिये फिजूलखर्ची भी नहीं करता था उस्&zwj;की सवारीमैं नागोरी बैलोंका एक सुशोभित तांगा था. और वह खासे मलमल सै बढ़कर क़भी वस्&zwj;&zwj;त्र नहीं पहनता था. वह अपनें स्&zwj;थान को झाड़ पोंछकर स्&zwj;वच्&zwj;छ रखता था परन्तु झाड़फानूस आदि को फिज़ूलखर्ची मैं समझता था. उस्&zwj;के हां मकान और दुकानपर बहुत थोड़े आदमी नोकर थे परन्तु हरेक मनुष्य का काम बटा रहता था इसलिये बड़ी सुगमता सै सब काम अपनें, अपनें समय होता चला जाता था, वह अपनें धर्म्म पर दृढ़ था. ईश्&zwj;वर मैं बड़ी भक्ति रखता था. प्रतिदिन प्रात:- काल घन्टा डेढ़ घन्टा कथा सुन्&zwj;ता था और दरिद्री, दुखिया, अपहाजों की सहायता करनें मैं बड़ी अभिरुचि रखता था परन्&zwj;तु वह अपनी उदारता किसी को प्रगट नहीं होनें देता था. वह अपनें काम धंधे मैं लगा रहता था इसलिये हाकिमों और रहीसों सै मिलनें का उसे समय नहीं मिल सक्ता था परन्तु वह वाजबी राह सै चल्&zwj;ता था इसलिये उसै बहुधा उन्सै मिलनें की कुछ अवश्&zwj;यकता भी न थी क्&zwj;योंकि देशोन्&zwj;नतिका भार पुरानी रूढि़ के अनुसार केवल राजपुरुषों पर समझा जाता था. वह महनती था इसलिये तन्दुरुस्&zwj;त था वह अपनें काम का बोझ हरगिज औरों के सिर नहीं डालता था; हां यथाशक्ति वाजबी बातों मैं औरों की सहायता करनें को तैयार रहता था.</p>
		<p>
			परन्&zwj;तु अब समय बदल गया इस्&zwj;समय मदनमोहन के बिचार और ही होरहे हैं, जहां देखो; अमीरी ठाठ, अमीरी कारखानें, बाग की सजावट का कुछ हाल हम पहले लिख चुके हैं मकान मैं कुछ उस्&zwj;सै अधिक चमत्&zwj;कार दिखाई देता है, बैठक का मकान अंग्रेजी चाल का बनवाया गया है उस्&zwj;मैं बहुमूल्&zwj;य शीशे बरतन के सिवाय तरह, तरह का उम्&zwj;दा सै उम्&zwj;दा सामान मिसल सै लगा हुआ है. सहन इत्&zwj;यादि मैं चीनी की ईंटों का सुशोभित फर्श कश्&zwj;मीर के गलीचों को मात करता है. तबेलेमैं अच्&zwj;छी सै अच्&zwj;छी विलायती गाड़ियें और अरबी, केप, बेलर, आदिकी उम्&zwj;दा उम्दा जोड़ियें अथवा जीनसवारी के घोड़े बहुतायत सै मौजूद हैं. साहब लोगों की चिट्ठियें नित्&zwj;य आती जाती हैं. अंग्रेज़ी तथा देसी अखबार और मासिकपत्र बहुतसे लिये जाते हैं और उन्&zwj;मैं सै खबरें अथवा आर्टिकलों को कोई देखे ना न देखे परन्&zwj;तु सौदागरों के इश्&zwj;तहार अवश्&zwj;य देखे जाते हैं, नई फैशन की चीज़ें अवश्&zwj;य मंगाई जाती हैं, मित्रोंका जलूसा सदैव बना रहता है और क़भी क़भी तो अंग्रेजों को भी बाल दिया जाता है, मित्रोंके सत्&zwj;कार करनें मैं यहां किसी तरह की कसर नहीं रहती और जो लोग अधिक दुनियादार होते हैं उन्&zwj;की तो पूजा बहुतही विश्&zwj;वासपूर्वक की जाती है ! मदनमोहन की अवस्था पच्&zwj;चीस, तीस बरस सै अधि&zwj;क न होगी. वह प्रगट मैं बड़ा विवेकी और बिचारवान मालूम होता है. नए आदमियों सै बड़ी अच्&zwj;छी तरह मिल्&zwj;ता उस्&zwj;के मुखपर अमीरी झलकती है. वह वस्त्र सादे परन्तु बहुमूल्य पहनता है. उस्के पिता को व्&zwj;यापारी लोगों के सिवाय कोई नहीं जान्&zwj;ता था परन्&zwj;तु उस्&zwj;की प्रशंसा अखबारों मैं बहुधा किसी न किसी बहानें छपती रहती है और वह लोग अपनी योग्&zwj;यता सै प्रतिष्ठित होनें का मान उसे देते हैं.</p>
		<p>
			अच्&zwj;छा ! मदनमोहन नें उन्&zwj;नति की अथवा अवनति की इस विषय मैं हम इस्&zwj;समय विशेष कुछ नहीं कहा चाहते परन्&zwj;तु मदनमोहन नें यह पदवी कैसे पाई ? पिता पुत्र के स्&zwj;वभाव मैं इतना अन्&zwj;तर कैसे होगया ? इसका कारण इस्समय दिखाया चाहते हैं.</p>
		<p>
			मदनमोहन का पिता आप तो हरेक बात को बहुत अच्&zwj;छी तरह समझता था परन्&zwj;तु अपनें विचारों को दूसरे के मन मैं (उस्&zwj;का स्वभाव पहिचान कर) बैठादेनें की सामर्थ्&zwj;य उसे न थी. उस्&zwj;नें मदनमोहन को बचपन मैं हिन्&zwj;दी, फारसी और अंग्रेजी भाषा सिखानें के लिये अच्&zwj;छे, अच्&zwj;छे उस्&zwj;ताद नौकर रख दिये थे परन्&zwj;तु वह क्&zwj;या जान्&zwj;ता था कि भाषा ज्ञान विद्या नहीं, विद्या का दरवाजा है. विद्या का लाभ तो साधारण रीति सै बु्द्धि के तीक्ष्&zwj;ण होनें पर और मुख्&zwj;य करके विचारों के सुधरनें पर मिल्&zwj;ता है. जब उस्&zwj;को यह भेद प्रगट हुआ उस्&zwj;नें मदनमोहन को धमका कर राह पर लानें की युक्ति विचारी परन्&zwj;तु वह नहीं जान्&zwj;ता था कि आदमी धमकानें सै आंख और मुख बन्&zwj;द कर सक्ता है, हाथ जोड़ सक्ता है, पैरों मैं पड़ सक्ता है, कहो जैसे कह सक्ता है, परन्&zwj;तु चित्त पर असर हुए बिना चित्त नहीं बदलता और सत्&zwj;संग बिना चित्त पर असर नहीं होता जब तक अपनें चित्त मैं अपनी हालत सुधारनें की अभिलाषा न हो औरों के उपदेश सै क्&zwj;या लाभ हो सक्ता है ? मदनमोहन का पिता मदनमोहन को धमका कर उस्&zwj;के चित्तका असर देखनें के लिये कुछ दिन चुप हो जाता था परन्तु मदनमोहन के मन दुखनें के बिचार सै आप प्रबन्ध न करता था और इस देरदार का असर उल्&zwj;टा होना था. हरकिशोर, शिंभूदयाल, चुन्&zwj;नीलाल, वगैरे मदनमोहन की बाल्&zwj;यावस्&zwj;था को इसी झमेले मैं निकाला चाहते थे क्&zwj;योंकि एक तो इस अवकाश मैं उन लोगों के संग का असर मदनमोहन के चित्त पर दृढ़ होता जाता था दूसरे मदनमोहन की अवस्&zwj;था के संग उस्&zwj;की स्&zwj;वतन्त्रता बढ़ती जाती थी इसलिये मदनमोहन के सुधरनें का यह रस्&zwj;ता न था. मदनमोहन के बिचार प्रतिदिन दृढ़ होते जाते थे परन्&zwj;तु वह अपनें पिता के भय सै उन्&zwj;हैं प्रगट न करता था. खुलासा यह है कि मदनमोहन के पितानें अपनी प्रीति अथवा मदनमोहन की प्रसन्&zwj;नता के बिचार सै मदनमोहन के बचपन मैं अपनें रक्षक भाव पर अच्&zwj;छी तरह बरताव नहीं किया अथवा यों कहो कि अपना कुछरती हक़ छोड़ दिया इस&zwj;लिये इन्&zwj;के स्&zwj;वभाव मैं अन्&zwj;तर पड़नें का मुख्&zwj;य ये ही कारण हुआ.</p>
		<p>
			ब्रजकिशोर ठेठ सै मदनमोहन के विरुद्ध समझा जाता था. ब्रजकिशोर को वह लोग कपटी, चुगलखोर, द्वेषी और अभिमानी बताते थे. उन्&zwj;के निकट मदनमोहन के पिता का मन बिगाड़नें वाला वह था. चुन्&zwj;नीलाल और शिंभूदयाल उस्&zwj;की सावधानी सै डर कर मदनमोहन का मन उस्&zwj;की तरफ़ सै बिगाड़ते रहते थे और मदनमोहन भी उस्&zwj;पर पिता की कृपा देख कर भीतर सै जल्&zwj;ता था. हरकिशोर जैसे मुंह फट तो कुछ, कुछ भरमा भरमी उस्&zwj;को सुना भी दिया करते थे परन्&zwj;तु वह उचित जवाब देकर चुप हो जाता था. और अपनी निर्दोष चाल के भरोसे निश्चिन्&zwj;त रहता था. हां उस्&zwj;को इन्&zwj;की चाल अच्&zwj;छी नहीं लगती थी और इन्&zwj;के मन का पाप भी मालूम था इसलिये वह इन्&zwj;सै अलग रहता था इन्&zwj;का बृतान्&zwj;त जान्&zwj;नें सै जान बूझकर बेपरवाई करता था उस्&zwj;नें मदनमोहन के पिता सै इस विषय मैं बात -चीत करना बिल्&zwj;कुल बन्&zwj;द कर दिया था मदनमोहन के पिता का परलोक हुए पीछै निस्&zwj;सन्&zwj;देह उस्&zwj;को मदनमोहन के सुधारनें की चटपटी लगी. उस्&zwj;नें मदनमोहन को राह पर लानें के लिये समझानें मैं कोई बात बाकी नहीं छोड़ी परन्&zwj;तु उस्&zwj;का सब श्रम व्&zwj;यर्थ गया उस्&zwj;के समझानें सै कुछ काम न निकला.</p>
		<p>
			अब आज हरकिशोर और ब्रजकिशोर दोनों इज्&zwj;जत खोकर मदनमोहन के पास सै दूर हुए हैं. इन्&zwj;मैं सै आगे चलकर देखैं कोन् कैसा बरताव करता है ?</p>
		<p>
			<strong>प्रकरण </strong> <strong>-</strong> <strong>२५</strong></p>
		<p>
			<strong>-----&times;-----</strong></p>
		<p>
			<em>साहसी पुरुष</em></p>
		<p>
			<strong>सानु</strong> <strong>ब</strong> <strong>न्&zwj;ध कारज करे सब अनुबन्&zwj;ध निहार</strong></p>
		<p>
			<strong>करै न साहस, बुद्धि बल पंडित करै </strong> <strong>बि</strong> <strong>चार<a href="http://hindisamay.com/upanyas/pariksha_guru.htm#_ftn28" name="_ftnref28" title=""><strong>[28]</strong></a></strong></p>
		<p>
			विदुरप्रजागरे.</p>
		<p>
			हम प्रथम लिख चुके हैं कि हरकिशोर साहसी पुरुष था और दूर के सम्बन्ध मैं ब्रजकिशोर का भाई लगता था. अब तक उस्के काम उस्की इच्छानुसार हुए जाते थे वह सब कामों मैं बड़ा उद्योगी और दृढ़ दिखाई देता था. उस्का मन बढ़ता जाता था और व&zwj;ह लड़ाई झगड़े वगैरे के भयंकर और साहसिक कामों मैं बड़ी कारगुजारी दिखलाया करता था. वह हरेक काम के अंग प्रत्यंग पर दृष्टि डालनें या सोच बिचार के कामों मैं माथा खाली करनें और परिणाम सोचनें या कागजी और हिसाबी मामलों मैं मन लगनें के बदले ऊपर, ऊपर सै इन्को देख भाल कर केवल बड़े, बड़े कामों मैं अपनें तांई लगाये रखनें और बड़े आदमियों सैं प्रतिष्ठा पानें की विशेष रुचि रखता था. उस्नें हरेक अमीर के हां अपनी आवा-जाई कर ली थी और वह सबसै मेल रखता था. उस्के स्वभाव मैं जल्दी होनें के कारण वह निर्मूल बातों पर सहसा बिश्वास कर लेता था और झट पट उन्का उपाय करनें लगता था. उस्के बिना बिचारे कामों सै जिस्तरह बिना विचारा नुक्सान हो जाता था इसी तरह बिना बिचारे फ़ायदे भी इतनें हो जाते थे जो बिचार कर करनें सै किस प्रकार सम्भव न थे. जब तक उस्के काम अच्छी तरह सम्पन्न हुए जाते थे, उस्को प्रति दिन अपनी उन्नति दिखाई देती थी, सब लोग उसकी बात मान्ते थे. उस्का मन बढ़ता जाता था और वो अपना काम सम्पन्न करनें के लिये अधिक, अधिक परिश्रम करता था. परन्तु जहां किसी बात मैं उस्का मन रुका उसकी इच्छानुसार काम न हुआ. किसीनें उस्&zwj;की बात दुलख दी अथवा उस्&zwj;को शाबासी न मिली वहां वह तत्&zwj;काल आग हो जाता था. हरेक काम को बुरी निगाह सै देखनें लगता था. उस्&zwj;की कारगुजारी मैं फर्क आ जाता था और वह नुकसान सै खुश होनें लगता था इसलिये उस्&zwj;की मित्रता भय सै खाली न थी.</p>
		<p>
			कोई साहसी पुरुष स्&zwj;वार्थ छोड़ कर संसार के हितकारी कामों मैं प्रबृत्त हो तो कोलम्&zwj;बसकी तरह बहुत उपयोगी हो सक्ता है और अब तक संसार की बहुत कुछ उन्&zwj;नति ऐसे ही लोगों सै हुई है इस लिये साहसी पुरुष परित्&zwj;याग करनें के लायक नहीं हैं परन्&zwj;तु युक्ति सै काम लेनें के लायक हैं हां ! ऐसे मनुष्&zwj;यों सै काम लेनें मैं उन्&zwj;का मन बराबर बढ़ाते जांय तो आगै चल कर काबू सै बाहर हो जानें का भय रहता है इसलिये कोई बुद्धिमान तो उन्&zwj;का मन ऐसी रीति सै घटाते-बढ़ाते रहते हैं कि उन्&zwj;का मन बिगड़नें पावै न हद्दसै आगै बढ़नें पावै कोई अनुभवी मध्&zwj;यम प्रकृति के मनुष्&zwj;य को बीच मैं रखते हैं कि वह उन्&zwj;को वाजबी राह बताते रहैं. परन्&zwj;तु लाला मदनमोहन के यहां ऐसा कुछ प्रबन्&zwj;ध न था. दूसरे उस्&zwj;के बिचार मूजिब मदनमोहननें अपनें झूंटे अभिमान सै भलाई के बदले जान-बूझकर उस्&zwj;की इज्&zwj;जत ली थी इस्&zwj;कारण हरकिशोर इस्&zwj;समय क्रोध के आवेश मैं लाल हो रहा था और बदला लेनें के लिये उस्&zwj;के मनमैं तरंगैं उठतीं थीं उस्नें मदनमोहन के मकान सै निकलते ही अपनें जी का गुबार निकालना आरंभ किया.</p>
		<p>
			पहलै उस्&zwj;को निहालचंद मोदी मिला. उस्नें पूछा &quot;आज कितनें की बिक्री की ?&quot;</p>
		<p>
			&quot;खरीदारी की तो यहां कुछ हद ही नहीं है परन्&zwj;तु माल बेच कर दाम किस्&zwj;सै लें ? जिस्&zwj;को बहुत नफे का लालच हो वह भले ही बेचे मुझको तो अपनी रकम डबोनी मंजूर नहीं&quot; हरकिशोरनें जवाब दिया.</p>
		<p>
			&quot;हैं ! यह क्&zwj;या कहते हो ? लाला साहब की रकम मैं कुछ धोका है ?&quot;</p>
		<p>
			&quot;धोके का हाल थोड़े दिन मैं खुल जायगा मेरे जान तो होना था वह हो चुका.&quot;</p>
		<p>
			&quot;तुम यह बात क्&zwj;या समझ कर कहते हो ?&quot; मोदीनें घबरा कर पूछा &quot;कम सै कम लाख, पचास हजार का तो शीशा बर्तन इस्&zwj;समय इन्&zwj;के मकान मैं होगा.&quot;</p>
		<p>
			&quot;समय पर शीशे बर्तन को कोई नहीं पूछता. उस्&zwj;की लागत मैं रुपे के दो आनें नहीं उठते. इन्&zwj;हीं चीजों की खरीदारी मैं तो सब दौलत जाती रही. मैंनें निश्&zwj;चय सुना है कि इन चीजों की कीमत बाबत पचास हजार रुपे तो ब्राइट साहबके देनें हैं और कल एक अंग्रेज दस हजार रुपे मागनें आया था न जानें उस्&zwj;के लेनें थे कि कर्ज मांगता था परन्&zwj;तु लाला साहब नें किसी सै उधार मांग कर देनें का करार किया है ? फ़िर जहां उधार के भरोसे सब काम भुगतनें लगा वहां बाकी क्&zwj;या रहा ? मैंनें अपनी रकम के लिये अभी बहुत तकाजा किया पर वे फूटी कौड़ी नहीं देते इसलिये मैं तो अपनें रुपों की नालिश अभी दायर करता हूं तुम्&zwj;हारी तुम जानों&quot;</p>
		<p>
			यह बात सुन्&zwj;ते ही मोदी के होश उड़ गये. वह बोला &quot;मेरे भी पांच हजार लेनें हैं मैंनें कई बार तगादा किया पर कुछ सुनाई न हुई मैं अभी जाकर अपनी रकम मांगता हूं जो सूधी तरह देदेंगे तो ठीक है नहीं तो मैं भी नालिश कर दूंगा. ब्योहार मैं मुलाहिजा क्&zwj;या ?&quot;</p>
		<p>
			इस्&zwj;तरह बतला कर दोनों अपनें, अपनें रस्&zwj;ते लगै. आगै चल कर हरकिशोर को मिस्&zwj;टर ब्राइट का मुन्&zwj;शी मिला. वह अपनें घर भोजन करनें जाता था उसै देखकर हरकिशोर अपनें आप कहनें लगा &quot;मुझै क्&zwj;या है ? मेरे तो थोड़ेसे रुपे हैं मैं तो अभी नालिश करके पटा लूंगा. मुश्किल तो पचास, पचास हजार वालों की है देखैं वह क्&zwj;या करते हैं ?&quot;</p>
		<p>
			&quot;लाला हरकिशोर किस्&zwj;पर नालिश की तैयारी कर रहे हैं ?&quot; मुन्&zwj;शी नें पूछा.</p>
		<p>
			&quot;कुछ नहीं साहब ! मैं आप सै कुछ नहीं कहता. मैं तो बिचारे मदनमोहन का बिचार कर रहा हूँ. हां ! उस्&zwj;की सब दौलत थोड़े दिन में लुट गई अब उस्&zwj;के काम मैं हलचल हो रही है, लोग नालिश करनें को तैयार हैं. मैंनें भी कम्&zwj;बख्&zwj;ती के मारे हजार दो एक का कपड़ा दे दिया था इसलिये मैं भी अपनें रुपे पटानें की राह सोच रहा हूँ. बिचारा मदनमोहन कैसा सीधा आदमी था ?&quot;</p>
		<p>
			&quot;क्&zwj;या सचमुच उस्&zwj;पर तकाजा हो गया ? उस्&zwj;पर तो हमारे साहब के भी पचास हजार रुपये लेनें हैं. आज सबेरे तो लाला मदनमोहन की तरफ़ सै बड़े काचों की एक जोड़ी खरीदनें के लिये मास्&zwj;टर शिंभूदयाल हमारे साहब के पास गए थे फ़िर इतनी देर मैं क्&zwj;या हो गया ? तुमनें यह बात किस्&zwj;सै सुनी ?&quot;</p>
		<p>
			&quot;मैं आप वहां सै आता हूँ. कल सै गड़बड़ हो रही है कल एक साहब दस हजार रुपे मांगनें आए थे. इस्&zwj;पर मदनमोहननें स्&zwj;पष्&zwj;ट कह दिया कि मेरे पास कुछ नहीं हैं मैं कहीं सै उधार लेकर दो एक दिन मैं आपका बंदोबस्&zwj;त कर दूंगा. मैंनें अपनें रुपे के लिये बहुत ताकीद की पर मुझको भी कोरा जवाब ही मिला. अब मैं नालिश करनें जाता हूँ और निहालचंद मोदी अभी पांच हजार के लिये पेट पकड़े गया है वह कहता था कि मेरे रुपे इस्समय न देंगे तो मैं भी अभी नालिश कर दूंगा जिस्&zwj;की नालिश पहलै होगी उस्&zwj;को पूरे रुपे मिलैंगे.&quot;</p>
		<p>
			&quot;तो मैं भी जाकर साहब सै यह हाल कह दूं तुम्&zwj;हारी रकम तो खेरीज है परन्&zwj;तु साहब का कर्जा बहुत बड़ा है. जो साहब की इस रकम मैं कुछ धोका हुआ तो साहब का काम चलना कठिन हो जायगा.&quot; ये कहक़र मिस्&zwj;टर ब्राइट का मुन्&zwj;शी घर जानें के बदले साहब के पास दौड़ गया.</p>
		<p>
			लाला हरकिशोर आगे बढ़े तो मार्ग मैं लाला मदनमोहन की पचपनसो की खरीद के तीन घोड़े लिये हुए आगाहसनजान लाला मदनमोहन के मकान की तरफ़ जाता मिला. उस्&zwj;को देखकर हरकिशोर कहनें लगे &quot;ये ही घोड़े लाला मदनमोहन नें कल खरीदे थे. माल तो बड़े फ़ायदे सै बिका पर दाम पट जायं तब जानिये.&quot;</p>
		<p>
			&quot;दामों की क्&zwj;या है ? हमारा हजारों रुपे का काम पहलै पड़ चुका है&quot; आगाहसनजान नें जवाब दिया और मन मैं कहा &quot;हमारी रकम तो अपनें लालच सै चुन्&zwj;नीलाल और शिंभूदयाल घर बैठे पहुँचा जायंगे&quot;</p>
		<p>
			&quot;वह दिन गए. आज लाला मदनमोहन का काम डिगमिगा रहा है. उस्&zwj;के ऊपर लोगों का तगादा जारी है जो तुम किसी के भरोसे रहोगे तो धोका खाऔगे जो काम करो : अच्&zwj;छी तरह सोच समझकर करना.&quot;</p>
		<p>
			&quot;कल शाम को तो लाला साहब नें हमारे यहां आकर ये घोड़े पसंद किये थे फ़िर इतनी देर मैं क्&zwj;या होगया ?&quot;</p>
		<p>
			&quot;जब तेल चुक जाता है तो दिये बुझनें मैं क्&zwj;या देर लगती है ? चुन्&zwj;नीलाल, शिंभूदयाल सब तेल चाट गए. ऐसे चूहों की घात लगे पीछै भला क्&zwj;या बाकी रह सक्&zwj;ता था ?&quot;</p>
		<p>
			&quot;मैं जान्&zwj;ता हूँ कि लाला साहब का बहुतसा रुपया लोग खागए परन्तु उन्&zwj;के काम बिगड़नें की बात मेरे मन मैं अबतक नहीं बैठती. तुमनें यह हाल किस्से सुना है ?&quot;</p>
		<p>
			&quot;मैं आप वहां सै आया हूँ. मुझको झूंट बोलनें सै क्&zwj;या फायदा है ? मैं तो अभी जाकर नालिश करता हूँ. निहालचंद मोदी नालिश करनें को तैयार है ? ब्राइट साहब का मुन्&zwj;शी अभी सब हकीकत निश्&zwj;चय करके साहब के पास दौड़ा गया है. तुमको भरोसा न हो, निस्सन्देह न मानो. तुम न मानोगे इस्&zwj;सै मेरी क्&zwj;या हानि होगी&quot; यह कहक़र हरकिशोर वहां सै चल दिया.&quot;</p>
		<p>
			पर अब मदनमोहन की तरफ़ सै आगाहसनजान को धैर्य न रहा. असल रुपे का लालच उस्&zwj;को पीछे हटाता था और नफै का लालच आगे बढ़ाता था. पहले रुपे के बिचार से तबियत और भी घबराई जाती थी निदान यह राह ठैरी कि इस्&zwj;समय घोड़ों को फेर ले चलो. मदनमोहन का काम बना रहैगा तो पहले रुपे वसूल हुए पीछे ये घोड़े पहुंचा देंगे, नहीं तो कुछ काम नहीं.&quot;</p>
		<p>
			इधर हरकिशोर को मार्गमैं जो मिल्ता था उस्&zwj;सै वह मदनमोहन के दिवाले का हाल बराबर कहता चला जाता था और यह सब बातैं बाजार मैं होती थीं इसलिये एक सै कहनें मैं पांच और सुन लेते थे और उन पांच के मुख से पचासों को यह हाल तत्&zwj;काल मालूम हो जाता था फ़िर पचास से पांच सौ मैं और पांच सौ से पांच हजार मैं फैलते क्&zwj;या देर लगती थी ? और अधिक आश्&zwj;चर्य की बात यह थी कि हरेक आदमी अपनी तरफ़ से भी कुछ, न कुछ नोंन मिर्च लगा ही देता था. जिस्&zwj;को एक के कहनें से भरोसा न आया दो के कहनें से आगया. दो कहनेंसे न आया चार के कहनें से आगया मदनमोहन के चाल चलन से अनुभवी मनुष्&zwj;य तो यह परिणाम पहले ही से समझ रहे थे जिस्&zwj;पर मास्&zwj;टर शिंभूदयाल नें मदनमोहन की तरफ़ से एक दो जगह उधार लेनें की बात चीत की थी इसलिये इस चर्चा मैं किसी को संदेह न रहा. बारूद बिछ रही थी बत्ती दिखाते ही तत्&zwj;काल भभक उठी.</p>
		<p>
			परन्&zwj;तु लाला मदनमोहन या ब्रजकिशोर वगैरे को अबतक इस्&zwj;का कुछ हाल मालूम न था.</p>
		<p>
			&nbsp;</p>
		<p>
			<strong>प्रकरण </strong> <strong>-</strong> <strong>२६</strong></p>
		<p>
			<strong>-----&times;-----</strong></p>
		<p>
			<em>दिवाला.</em></p>
		<p>
			<strong>कीजै समझ, न कीजिए बिना </strong> <strong>बि</strong> <strong>चार व्&zwj;यवहार।।</strong></p>
		<p>
			<strong>आय रहत जानत नहीं </strong> <strong>?</strong> <strong>सिरको पायन भार ।।</strong></p>
		<p>
			बृन्&zwj;द.</p>
		<p>
			लाला मदनमोहन प्रात:काल उठते ही कुतब जानें की तैयारी कर रहे थे. साथ जानेंवाले अपनें, अपनें कपड़े लेकर आते जाते थे, इतनें मैं निहालचंद मोदी कई तकाजगीरों को साथ लेकर आ पहुँचा.</p>
		<p>
			इस्&zwj;नें हरकिशोर से मदनमोहन के दिवाले का हाल सुना था. उसी समय से इस्को तलामली लग रही थी. कल कई बार यह मदनमोहन के मकान पर आया, किसी नें इस्&zwj;को मदनमोहन के पास तक न जानें दिया और न इस्&zwj;के आनें इत्तला की. संध्&zwj;या समय मदनमोहन के सवार होनें के भरोसे वह दरवाजे पर बैठा रहा परन्&zwj;तु मदनमोहन सवार न हुए इस्&zwj;से इस्&zwj;का संदेह और भी दृढ़ होगया. शहर मैं तरह-तरह की हजारों बातें सुनाई देती थी इस्&zwj;से वह आज सवेरे ही कई लेनदारों को साथ लेकर एकदम मदनमोहन के मकान मैं घुस आया और पहुंचते ही कहनें लगा &quot;साहब ! अपना हिसाब करके जितनें रुपे हमारे बाकी निकलें हमको इसी समय दे दीजिये. हमें आप का लेन-देन रखना मंजूर नहीं है. कल सै हम कई बार यहां आए परन्&zwj;तु पहरे वालों नें आप के पास तक नहीं पहुँचनें दिया.&quot;</p>
		<p>
			&quot;हमारा रुपया खर्च करके हमारे तकाजे से बचनें के लिये यह तो अच्&zwj;छी युक्ति निकाली !&quot; एक दूसरे लेनदार नें कहा &quot;परन्&zwj;तु इस्&zwj;तरह रकम नहीं पच सक्&zwj;ती. नालिश करके दमभर मैं रुपया धरा लिया जायगा.&quot;</p>
		<p>
			&quot;बाहर पहरे चौकी का बंदोबस्&zwj;त करके भीतर आप अस्&zwj;बाब बांध रहे हैं !&quot; तीसरे मनुष्&zwj;य नें कहा &quot;जो दो, चार घड़ी हम लोग और न आते तो दरवाजे पर पहरा ही पहरा रह जाता लाला साहब का पता भी न लगता.&quot;</p>
		<p>
			&quot;इस्&zwj;मैं क्&zwj;या संदेह है ? कल रात ही को लाला साहब अपनें बाल बच्&zwj;चों को तो मेरठ भेज चुके हैं&quot; चोथे नें कहा &quot;इन्&zwj;सालवन्&zwj;सी के सहारे से लोगों को जमा मारनें का इन दिनों बहुत होसला होगया है&quot;</p>
		<p>
			&quot;क्&zwj;या इस जमानें मैं रुपया पैदा करनें का लोगों नें यही ढंग समझ रक्&zwj;खा है&quot; एक और मनुष्&zwj;य कहनें लगा &quot;पहले अपनी साहूकारी, मातबरी, और रसाई दिखाकर लोगों के चित्त मैं बिश्&zwj;वास बैठाना, अन्&zwj;त मैं उन्की रकम मारकर एक किनारे हो बैठना&quot;</p>
		<p>
			&quot;मेरी तो जन्&zwj;म भर की कमाई यही है. मैंनें समझा था कि थोड़ीसी उमर बाकी रही है सो इस्मैं आराम सै कट जायगी परन्&zwj;तु अब क्&zwj;या करूं ?&quot; एक बुड्ढा आंखों मैं आंसू भरकर कहनें लगा &quot;न मेरी उमर मेहनत करनें की है न मुझको किसी का सहारा दिखाई देता है जो तुम से मेरी रकम न पटेगी तो मेरा कहां पता लगेगा ?&quot;</p>
		<p>
			&quot;हमारे तो पांच हजार रुपे लेनें हैं परन्&zwj;तु लाओ इस्&zwj;समय हम चार हजार मैं फैसला करते हैं&quot; एक लेनदार नें कहा.</p>
		<p>
			&quot;औरों की जमा मारकर सुख भेगनें मैं क्&zwj;या आनन्&zwj;द आता होगा ?&quot; एक और मनुष्&zwj;य बोल उठा.</p>
		<p>
			इतनें में और बहुतसे लोगों की भीड़ आगई. वह चारों तरफ़ मदनमोहन को घेरकर अपनी, अपनी कहनें लगे. मदनमोहन की ऐसी दशा क़भी काहे को हुई थी ? उस्&zwj;के होश उड़ गए. चुन्&zwj;नीलाल, शिंभूदयाल वगैरे लोगों को धैर्य देनें की कोशिश करते थे परन्&zwj;तु उन्&zwj;को कोई बोलनें ही नहीं देता था. जब कुछ देर खूब गड़बड़ हो चुकी लोगों का जोश कुछ नरम हुआ तब चुन्&zwj;नीलाल पूछनें लगा &quot;आज क्&zwj;या है ? सब के सब एका एक ऐसी तेजी मैं कैसे आ गए ? ऐसी गड़बड़ सै कुछ भी लाभ न होगा. जो कुछ कहना हो धीरे सै समझा कर कहो&quot;</p>
		<div>
			<p>
				&quot;हम को और कुछ नहीं कहना हम तो अपनी रकम चाहते हैं&quot; निहालचंद नें जवाब दिया.</p>
			<p>
				&quot;हमारी रकम हमारे पल्&zwj;ले डालो फ़िर हम कुछ गड़बड़ न करेंगे&quot; दूसरे नें कहा.</p>
			<p>
				&quot;तुम पहले अपनें लेनें का चिट्ठा बनाओ. अपनी, अपनी दस्&zwj;तावेज दिखाओ, हिसाब करो, उस्&zwj;समय तुम्&zwj;हारा रुपया तत्&zwj;काल चुका दिया जायगा&quot; मुन्शी चुन्&zwj;नीलाल नें जवाब दिया.</p>
			<p>
				&quot;यह लो हमारे पास तो यह रुक्&zwj;का है&quot; हमारा हिसाब यह रहा&quot; &quot;इस रसीद को देखिये&quot; हमनें तो अभी रकम भुगताई है&quot; यह तरह पर चारों तरफ़ सै लोग कहनें लगे.</p>
			<p>
				&quot;देखो जी ! तुम बहुत हल्&zwj;ला करोगे तो अभी पकड़ कर कोतवाली मैं भेज दिए जाओगे और तुम पर हतक इज़्जत की नालिश की जायगी नहीं तो जो कुछ कहना हो धीरज से कहो&quot; मास्&zwj;टर शिंभूदयाल नें अवसर पाकर दबानें की तजवीज की.</p>
			<p>
				&quot;हमको लड़नें झगड़नें की ज़रूरत है ? हम तो केवल जवाब चाहते हैं. जवाब मिले पीछे आप सै पहले हम नालिश कर देंगे&quot; निहालचंद नें सबकी तरफ़ सै कहा.</p>
			<p>
				&quot;तुम बृथा घबराते हो. हमारा सब माल मता तुम्हारे साम्हनें मौजूद है. हमारे घर मैं घाटा नहीं है ब्याज समेत सबको कौड़ी, कौड़ी चुका दी जायगी&quot; लाला मदनमोहन नें कहा.</p>
			<p>
				&quot;कोरी बातों से जी नहीं भरता&quot; निहालचंद कहनें लगा &quot;आप अपना बही खाता दिखादें, क्&zwj;या लेना है ? क्या देना है ? कितना माल मौजूद है ? जो अच्&zwj;छी तरह हमारा मन भर जायगा तो हम नालिश नहीं करेंगे&quot;</p>
			<p>
				&quot;कागज तो इस्&zwj;समय तैयार नहीं है&quot; लाला मदनमोहन नें लजा कर कहा.</p>
			<p>
				&quot;तो खातरी कैसे हो ? ऐसी अँधेरी कोठरी मैं कौन रहै ? (ब्रंद) जो पहल करिये जतन तो पीछे फल होय । आग लगे खोदे कुआ कैसे पावे तोय ।। इस काठ कबाड़ के तो समय पर रुपे मैं दो आनें भी नहीं उठते&quot; एक लेनदार नें कहा.</p>
			<p>
				&quot;ऐसे ही अनसमझ आदमी जल्&zwj;दी करके बेसबब दूसरों का काम बिगाड़ दिया करते हैं&quot; मास्&zwj;टर शिंभूदयाल कहनें लगे.</p>
			<p>
				इतनें मैं हरकिशोर अदालत के एक चपरासी को लेकर मदनमोहन के घर पर आ पहुँचे और चपरासी नें सम्&zwj;मन पर मदनमोहन सै कायदे मूजिब इत्तला लिखा ली. उस्&zwj;को गए थोड़ी देर न बीतनें पाई थी कि आगाहसनजान के वकील की नोटिस आ पहुँची. उस्&zwj;मैं लिखा था कि &quot;आगाहसनजान की तरफ़ सै मुझको आपके जतानें के लिये यह फ़र्मायश हुई है कि आप उस्&zwj;के पहले की ख़रीद के घोड़ों की कीमत का रुपया तत्&zwj;काल चुका दैं और कल की खरीद के तीन घोड़ों की कीमत चौबीस घन्टे के भीतर भेजकर अपनें घोड़े मंगवालें जो इस मयाद के भीतर कुल रुपया न चुका दिया जायगा तो ये घोड़े नीलाम कर दिये जायंगे और इन्&zwj;की क़ीमत मैं जो कमी रहैगी पहले की बाकी समेत नालिश करके आप सै वसूल की जायगी&quot;</p>
			<p>
				थोड़ी देर पीछे मिस्&zwj;टर ब्राइट का सम्&zwj;मन और कच्&zwj;ची कुरकी एक साथ आ पहुँची इस्&zwj;सै लोगों के घरबराहट की कुछ हद न रही. घर मैं मामला हल होनें की आशा जाती रही. सबको अपनी, अपनी रक़म ग़लत मालूम होनें लगी और सब नालिश करनें के लिये कचहरी को दौड़ गए.</p>
			<p>
				&quot;यह क्&zwj;या है ? किस दुष्ट की दुष्&zwj;टता सै हम पर यह ग़जब का गोला एक साथ आ पड़ा ?&quot; लाला मदनमोहन आंखों मैं आंसू भर कर बड़ी कठिनाई से इतनी बात कह सके.</p>
			<p>
				&quot;क्&zwj;या कहूँ ? कोई बात समझ मैं नहीं आती&quot; मुन्&zwj;शी चुन्&zwj;नीलाल कहनें लगे &quot;कल लाला ब्रजकिशोर यहां से ऐसे बिगड़ कर गए थे कि मेरे मन मैं उसी समय खटका हो गया था शायद उन्&zwj;हीं नें यह बखेड़ा उठाया हो. बाजे आदमियों को अपनी बात का ऐसा पक्ष होता कि वह औरों की तो क्&zwj;या ? अपनी बरबादी का भी कुछ बिचार नहीं करते. परमेश्&zwj;वर ऐसे हठीलों से बचाय. हरकिशोर का ऐसा होसला नहीं मालूम होता और वह कुछ बखेड़ा करता तो उस्&zwj;का असर कल मालूम होना चा&zwj;हिये था अब तक क्&zwj;यों न हुआ ?&quot;</p>
			<p>
				प्र&zwj;थम तो निहालचंद कल से अपनें मन मैं घबराट होनें का हाल आप कह चुका था, दूसरे हरकिशोर की तरफ़ से नालिश दायर होकर सम्&zwj;मन आगया, तीसरे चुन्&zwj;नीलाल ब्रजकिशोर के स्&zwj;वभाव को अच्&zwj;छी तरह जान्&zwj;ता था इस्लिये उस्&zwj;के मन मैं ब्रजकिशोर की तरफ़ से जरा भी संदेह न था परन्&zwj;तु वह हरकिशोर की अपेक्षा ब्रजकिशोर से अधिक डरता था इसलिये उस्&zwj;नें ब्रजकिशोर ही को अपराधी ठैरानें का बिचार किया. अफ़सोस ! जो दुराचारी अपनें किसी तरह के स्&zwj;वार्थ से निर्दोष और धर्मात्&zwj;मा मनुष्&zwj;यों पर झूंटा दोष लगाते हैं अथवा अपना कसूर उन्&zwj;पर बरसाते हैं उन्&zwj;के बराबर पापी संसार मैं और कौन होगा ?</p>
			<p>
				लाला मदनमोहन के मन मैं चुन्&zwj;नीलाल के कहनें का पूरा विश्&zwj;वास होगया. उस्&zwj;नें कहा &quot;मैं अपनें मित्रों को रुपे की सहायता के लिये चिट्ठी लिखता हूँ. मुझको विश्&zwj;वास है कि उन्&zwj;की तरफ़ से पूरी सहायता मिलेगी परन्&zwj;तु सबसे पहले ब्रजकिशोर के नाम चिट्ठी लिखूंगा कि वह मुझको अपना काला मुंह जन्&zwj;म भर न दिखलाय&quot; यह कह कर लाला मदनमोहन चिट्ठियां लिखनें लगे.</p>
			<p>
				<strong>प्रकरण </strong> <strong>-</strong> <strong>२७</strong></p>
			<p>
				<strong>-----&times;-----</strong></p>
			<p>
				<em>लोक चर्चा (अफ़वाह).</em></p>
			<p>
				<strong>निन्&zwj;दा, चुगली, </strong> <strong>झूंठ</strong> <strong>अरु पर दुखदायक बात ।</strong></p>
			<p>
				<strong>जे न कर</strong> <strong>हिं</strong> <strong>तिन पर द्रवहिं स</strong> <strong>र्बे</strong> <strong> श्&zwj;वर बहुभांत ।।<a href="http://hindisamay.com/upanyas/pariksha_guru.htm#_ftn1" name="_ftnref1" title=""><strong>[1]</strong></a> </strong></p>
			<p>
				विष्&zwj;णुपुराणों.</p>
			<p>
				उस तरफ़ लाला ब्रजकिशोर नें प्रात:काल उठ कर नित्&zwj;य नियम से निश्चिन्&zwj;त होते ही मुन्&zwj;शी हीरालाल को बुलानें के लिये आदमी भेजा.</p>
			<p>
				हीरालाल मुन्&zwj;शी चुन्&zwj;नीलाल का भाई है. यह पहले बंदोबस्&zwj;त के महक़मे मैं नौकर था. जब से वह काम पूरा हुआ इस्&zwj;की नौकरी कहीं नहीं लगी थी.</p>
			<p>
				&quot;तुमनें इतनें दिन से आकर सूरत तक नहीं दिखाई. घर बैठे क्&zwj;या किया करते हो ?&quot; हीरालाल के आते ही ब्रजकिशोर कहनें लगे &quot;दफ्तर मैं जाते थे जब तक खैर अवकाश ही न था परन्&zwj;तु अब क्यों नहीं आते ?&quot;</p>
			<p>
				&quot;हुज़ूर ! मैं तो हरवक्त हाजिर हूँ परन्तु बेकाम आनें मैं शर्म आती थी. आज आपनें याद किया तो हाजिर हुआ. फरमाइये क्या हुक्म है ?&quot; हीरालाल नें कहा.</p>
			<p>
				&quot;तुम ख़ाली बैठे हो इस्&zwj;की मुझे बड़ी चिन्&zwj;ता है. तुम्&zwj;हारे बिचार सुधरे हुए हैं इस्&zwj;सै तुमको पुरानें हक़ का कुछ ख़याल हो या न हो (!) परन्&zwj;तु मैं तो नहीं भूल सक्&zwj;ता. तुम्&zwj;हारा भाई जवानी की तरंग में आकर नौकरी छोड़ गया परन्&zwj;तु मैं तो तुम्हैं नहीं छोड़ सक्ता. मेरे यहां इन दिनों एक मुहर्रिर की चाह थी. सब से पहले मुझको तुम्&zwj;&zwj;हारी याद आई. (मुस्&zwj;करा कर) तुम्&zwj;हारे भाई को दस रुपे महीना मिल्&zwj;ता था परन्&zwj;तु तुम उस्सै बड़े हो इसलिये तुम को उस्से दूनी तनख्&zwj;वाह मिलेगी&quot;</p>
			<p>
				&quot;जी हां ! फ़िर आप को चिन्&zwj;ता न होगी तो और किस्&zwj;को होगी ? आपके सिवाय हमारा सहायक कौन है ? चुन्&zwj;नीलाल नें निस्सन्देह मूर्खता की परन्&zwj;तु फ़िर भी तो जो कुछ हुआ आप ही के प्रताप ही से हुआ.&quot;</p>
			<p>
				&quot;नहीं मुझको चुन्&zwj;नीलाल की मूर्खता का कुछ बिचार नहीं है मैं तो यही चाहता हूँ कि वह जहां रहै प्रसन्&zwj;न रहै. हां मेरी उपदेश की कोई, कोई बात उस्को बुरी लगती होगी. परन्&zwj;तु मैं क्&zwj;या करूं ? जो अपना होता है उस्&zwj;का दर्द आता ही है.&quot;</p>
			<p>
				&quot;इस्मैं क्&zwj;या संदेह है ? जो आपको हमारा दर्द न होता तो आप इस समय मुझको घर सै बुलाकर क्या इतनी कृपा करते ? आपका उपकार मान्&zwj;नें के लिये मुझ को कोई शब्&zwj;द नहीं मिल्&zwj;ते. परन्तु मुझको चुन्&zwj;नीलाल की समझ पर बड़ा अफसोस आता है कि उस्&zwj;नें आप जैसे प्रतिपालक के छोड़ जानें की ढिठाई की. अब वह अपनें किये का फल पावेगा तब उस्की आंखें खुलेंगी.&quot;</p>
			<p>
				&quot;मैं उस्&zwj;के किसी-किसी काम को निस्&zwj;सन्&zwj;देह नापसन्&zwj;द करता हूँ परन्&zwj;तु यह सर्बथा नहीं चाहता कि उस्&zwj;को किसी तरह का दु:ख हो.&quot;</p>
			<p>
				&quot;यह आपकी दयालुता है परन्&zwj;तु कार्य कारण के सम्&zwj;बन्&zwj;ध को आप कैसे रोक सक्&zwj;ते हैं ? आज लाला मदनमोहन पर तकाज़ा हो गया. जो ये लोग आपका उपदेश मान्&zwj;ते तो ऐसा क्&zwj;यों होता ?&quot;</p>
			<p>
				&quot;हाय ! हाय ! तुम यह क्&zwj;या कहते हो ? मदनमोहन पर तकाज़ा होगया ! तुमनें यह बात किस्&zwj;सै सुनी ? मैं चाहता हूँ कि परमेश्&zwj;वर करे यह बात झूंट निकले&quot; लाला ब्रजकिशोर इतनी बात कह कर दु:ख सागर मैं डूब गये. उन्&zwj;के शरीर मैं बिजली का सा एक झटका लगा, आंसू भर आए, हाथ पांव शिथिल हो गये. मदनमोहन के आचरण से बड़े दु:ख के साथ वह यह परिणाम पहले ही समझ रहे थे इसलिये उन्&zwj;को उस्&zwj;का जितना दु:ख होना चाहिए पहले होचुका था. तथापि उन्&zwj;को ऐसी जल्&zwj;दी इस दुखदाई ख़बर के सुन्&zwj;नें की सर्बथा आशा न थी इस लिये यह ख़बर सुन्&zwj;ते ही उन्&zwj;का जी एक साथ उमड़ आया परन्&zwj;तु वह थेड़ी देर में अपनें चित्त का समाधान करके कहनें लगे :-</p>
			<p>
				&quot;हा ! कल क्&zwj;या था ! आज क्&zwj;या हो गया ! ! ! श्रृंगाररसका सुहावनां समां एका एक करुणा से बदल गया ! बेलजिअम की राजधानी ब्रसेलस पर नैपोलियन नें चढ़ाई की थी उस्&zwj;समय की दुर्दशा इस्&zwj;समय याद आती है, लार्डबायरन लिखता है:-</p>
			<p>
				&quot;निशि मैं बरसेलस गाजि रह्यो ।।</p>
			<p>
				बल, रूप बढ़ाय बिराजि रह्यो</p>
			<p>
				अति रूपवती युवती दरसैं ।।</p>
			<p>
				बलवान सुजान जवान लसैं</p>
			<p>
				सब के मुख दीपनसों दमकैं ।।</p>
			<p>
				सब के हिय आनन्&zwj;द सों धमकैं</p>
			<p>
				बहुभांति बिनोद प्रमोद करैं ।।</p>
			<p>
				मधुर सुर गाय उमंग भरैं</p>
			<p>
				जब रागन की मृदु तान उड़ैं ।।</p>
			<p>
				प्रियप्रीतम नैनन सैन जुडै</p>
			<p>
				चहुँओर सुखी सुख छायरह्यो ।।</p>
			<p>
				जनु ब्&zwj;यहान घंट निनाद भयो</p>
			<p>
				पर मौनगहो ! अबिलोक इतै ।।</p>
			<p>
				यह होत भयानक शब्&zwj;द कितै ?</p>
			<p>
				डरपौ जिन चंचल बायु बहै ।।</p>
			<p>
				अथवा रथ दौरत आवत है</p>
			<p>
				प्रिय ! नाचहु, नाचहु ना ठहरो ।।</p>
			<p>
				अपनें सुख की अवधी न करो</p>
			<p>
				जब जोबन और उमंग मिलैं ।।</p>
			<p>
				सुख लुटन को दुहु दोर चलै</p>
			<p>
				तब नींद कहूँ निशआवत है ? ।।</p>
			<p>
				कुछ औरहु बात सुहावत है ?</p>
			<p>
				पर कान लगा; अब फेर सुनो ।।</p>
			<p>
				वह शब्&zwj;द भयानक है दुगुनो !</p>
			<p>
				घनघोरघटा गरजी अब ही ।।</p>
			<p>
				तिहँ गूंज मनो दुहराय रही</p>
			<p>
				यह तोप दनादन आवत हैं ।।</p>
			<p>
				ढिंग आवत भूमि कँपावत हैं</p>
			<p>
				&quot;सब शस्&zwj;त्रसजो, सबशस्&zwj;त्रसजो&quot; ।।</p>
			<p>
				घबराहट बढ़ो सुख दूर भजो</p>
			<p>
				दुखसों बिलपै कलपैं सबही ।।</p>
			<p>
				तिनकी करूणा नहिं जाय कही</p>
			<p>
				निज कोमलता सुनि लाज गए ।।</p>
			<p>
				सुकपोल ततक्षण पीत भए</p>
			<p>
				दुखपाय कराहि बियोग लहैं ।।</p>
			<p>
				जनु प्राण बियोग शरीर सहैं</p>
			<p>
				किहिं भाति करों अनुमान यहू ।।</p>
			<p>
				प्रिय प्रीतम नैन मिलैं कबहू ?</p>
			<p>
				जब वा सुख चैनहि रात गई ।।</p>
			<p>
				इहिं भांत भयंकर प्रात भई !!!&quot;<a href="http://hindisamay.com/upanyas/pariksha_guru.htm#_ftn2" name="_ftnref2" title="">[2]</a></p>
			<p>
				हां यह खबर तुमनें किस्सै सुनी ?&quot;</p>
			<p>
				&quot;चुन्&zwj;नीलाल अभी घर भोजन करनें आया था वह, कहता था&quot;</p>
			<p>
				&quot;वह अबतक घर हो तो उसे एक बार मेरे पास भेज देना. हम लोग खुशी प्रसन्&zwj;नता मैं चाहें जितनें लड़ते झगड़ते रहें परन्&zwj;तु दु:ख दर्द सब मैं एक हैं. तुम चुन्&zwj;नीलाल सै कह देना कि मेरे पास आनेंमैं कुछ संकोच न करे मैं उस्&zwj;सै जरा भी अप्रसन्&zwj;न नहीं हूँ&quot;</p>
			<p>
				&quot;राम, राम ! यह हजूर क्&zwj;या फरमाते हैं ? आपकी अप्रसन्नता का बिचार कैसे हो सक्ता है ? आप तो हमारे प्रतिपालक हैं. मैं जाकर अभी चुन्&zwj;नीलाल को भेजता हूँ. वह आकर अपना अपराध क्षमा करायगा और चला गया हो तो शाम को हाजिर होगा&quot; हीरालाल नें उठते उठते कहा.</p>
			<p>
				अच्&zwj;छा ! तुम कितनी देर मैं आओगे ?&quot;</p>
			<p>
				&quot;मैं अभी भोजन करके हाजिर होता हूँ&#39;&#39; यह कह कर हीरालाल रुख़सत हुआ.</p>
			<p>
				लाला ब्रजकिशोर अपनें मन मैं बिचारनें लगे कि &quot;अब चुन्&zwj;नीलाल सै सहज मैं मेल हो जायगा परन्&zwj;तु यह तकाजा कैसे हुआ ? कल हरकिशोर क्रोधमैं भर रहाथा. इस्से शायद उसीनें यह अफ़वाह फैलाई हो. उस्&zwj;नें ऐसा किया तो उस्&zwj;के क्रोधनें बड़ा अनुचित मार्ग लिया और लोगोंनें उस्&zwj;के कहनें मैं आकर बड़ा धोका खाया.</p>
			<p>
				&quot;अफ़वाह वह भयंकर वस्&zwj;तु है जिस्&zwj;से बहुत से निर्दोष दूषित बन जाते हैं. बहुत लोगों के जीमैं रंज पड़ जाते हैं, बहुत लोगों के घर बिगड़ जाते हैं. हिन्&zwj;दुस्&zwj;थानियोंमैं अबतक बिद्याका ब्यसन नहीं है, समय की कदर नहीं है, भले बुरे कामों की पूरी पहचान नहीं है इसी सै यहांके निवासी अपना बहुत समय ओरों के निज की बातों पर हासिया लगानें मैं और इधर उधरकी जटल्&zwj;ल हांकनेंमैं खो देतेहैं जिस्&zwj;से तरह, तरह की अफ़वाएं पैदा होती हैं और भलेमानसोंकी झूंटी निंदा अफ़वाहकी ज़हरी पवन मैं मिल्&zwj;कर उनके सुयश को धुंधला करती है. इन अफवाह फैलानें मालोंमैं कोई, कोई दुर्जन खानें कमानें वाले हैं कोई कोई दुष्&zwj;ट बैर और जलन सै औरों की निंदा करनें वाले हैं और कोई पापी ऐसे भी हैं जो आप किसी तरह की योग्&zwj;यता नहीं रखते इस लिये अपना भरम बढ़ानें को बड़े बड़े योग्&zwj;य मनुष्&zwj;यों की साधारण भूलों पर टीका करकै आप उन्&zwj;के बराबर के बना चाहते हैं अथवा अपना दोष छिपानें के लिये दूसरे के दोष ढूंढ़ते फ़िरते हैं या किसी की निंदित चर्चा सुन्कर आप उस्&zwj;सै जुदे बन्नें के लिये उस्&zwj;की चर्चा फैलानें मैं शामिल होजाते हैं या किसी लाभदायक वस्तु सै केवल अपना लाभ स्थिर रखनें के लिये औरों के आगे उस्&zwj;की निंदा किया करते हैं पर बहुतसै ठिलुए अपना मन बहलानें के लिये औरों की पंचायत ले बैठते हैं. बहुतसै अन्&zwj;समझ भोले भावसै बात का मर्म जानें बिना लोगों की बनावट मैं आकर धोका खाते हैं. जो लोग औरों की निंदा सुन्&zwj;कर कांपते हैं वह आप भी अपनें अजानपनें मैं औरोंकी निंदा करते हैं ! जो लोग निर्दोष मनुष्&zwj;यों की निंदा सुन्&zwj;कर उन्&zwj;पर दया करते हैं वह आप भी थीरे सै, कान मैं झुककर, औरों सै कहनें के वास्&zwj;ते मनै करकर औरोंकी निंदा करते हैं ! जिन लोगोंके मुख सै यह वाक्&zwj;य सुनाई देते हैं कि &quot;बड़े खेद की बात है&quot; &quot;बड़ी बुरी बात है&quot; &quot;बड़ी लज्&zwj;जा की बात है&quot; &quot;यह बात मान्&zwj;नें योग्&zwj;य नहीं&quot; &quot;इस्मैं बहुत संदेह है&quot; &quot;इन्&zwj;बातों सै हाथ उठाओ&quot; वह आप भी औरों की निंदा करते हैं ! वह आप भी अफवाह फैलानें वालोंकी बात पर थोड़ा बहुत विश्वास रखते है ! झूंटी अफ़वासै केवल भोले आदमियों के चित्त पर ही बुरा असर नहीं होता वह सावधान सै सावधान मनुष्&zwj;यों को भी ठगती है. उस्&zwj;का एक, एक शब्&zwj;द भले मानसों की इज्&zwj;जत लूटता है. कल्&zwj;पद्रुम मैं कहा है &quot;होत चुगल संसर्ग ते सज्&zwj;जन मनहुं विकार ।। कमल गंध वाही गलिन धूल उड़ावत ब्&zwj;यार।।&quot;<a href="http://hindisamay.com/upanyas/pariksha_guru.htm#_ftn3" name="_ftnref3" title="">[3]</a> जो लोग असली बात निश्&zwj;चय किये बिना केवल अफ़वाके भरोसे किसी के लिये मत बांध लेते हैं वह उस्&zwj;के हक़ में बड़ी बेइन्&zwj;साफी करते हैं. अफ़वाह के कारण अबतक हमारे देशको बहुत कुछ नुकसान हो चुका है. नादिरशाह सै हारमानकर मुहम्&zwj;मदशाह उसै दिल्&zwj;ली मैं लिवा लाया नगर निवासियोंनें यह झूंटी अफ़वाह उड़ा दी की नादिरशाह मरगया. नादिरशाह नें इस झूंटी अफ़वाह को रोकनें के लिये बहुत उपाय किये परन्&zwj;तु अफ़वाह फैले पीछै कब रुक सक्&zwj;ती थी ! लाचार होकर नादिरशाह नें विजन बोल दिया. दोपहरके भीतर लाख मनुष्&zwj;यों सै अधिक मारे गए ! तथापि हिन्&zwj;दुस्&zwj;थानियों की आंख न खुली.&quot;</p>
			<p>
				&quot;हिन्&zwj;दुस्थानियों को आज कल हर बात मैं अंग्रेजों की नक़ल करनें का चस्&zwj;का पड़ ही रहा है तो वह भोजन वस्&zwj;त्रादि निरर्थक बातौं की नक़ल करनें के बदले उन्&zwj;के सच्&zwj;चे सद्गुणों की नकल क्&zwj;यों नहीं करते ? देशोपकार, कारीगरी और व्&zwj;यापारादि मैं उन्&zwj;की सी उन्&zwj;नति क्&zwj;यों नहीं करते ? अपना स्वभाव स्थिर रखनें मैं उन्&zwj;का दृष्&zwj;टांत क्&zwj;यों नहीं लेते ? अंग्रेजों की बात चीत मैं किसी की निजकी बातों का चर्चा करना अत्यन्त दूषित समझा जाता है. किसी की तन्&zwj;ख्&zwj;वाह या किसी की आमदनी, किसी का अधिकार या किसी का रोजगार, किसी की सन्&zwj;तान या किसी के घर का वृत्तान्त पूछनें मैं, पूछा होय तो कहनें मैं, कहा होय तो सुन्&zwj;नें मैं वह लोग आनाकानी करते हैं और किसी समय तो किसी का नाम, पता और उम्र पूछना भी ढिटाई समझा जाता है. अपनें निज के सम्&zwj;बन्धियों की बातों सै भी अज्ञान रहना वह लोग बहुधा पसंद करते हैं. रेल मैं, जहाज मैं खानें पीनें के जलसों मैं, पास बैठनें मैं और बातचीत करनें मैं जान पहचान नहीं समझी जाती. वह लोग किराए के मकान मैं बहुत दिन पास रहनें पर बल्कि दुख दर्द मैं साधारण रीति सै सहायता करनें पर भी दूसरे की निज की बातों सै अजान रहते हैं. जब तक पहचान स्थिर रखनें के लिये दूसरे की तरफ़ सै सवाल न हो, अथवा किसी तीसरे मनुष्&zwj;य नें जान पहचान न कराई हो, नित्&zwj;य की मिला भेटी और साधारण रीति सै बात चीत होनें पर भी जान पहचान नहीं समझी जाती और जान पहचान हुए पीछै भी मित्रता नहीं करते पर मित्रता हुए पीछै भी दूसरे की निजकी बातों सै अजान रहना अधिक पसन्&zwj;द करते हैं. उन्&zwj;के यहां निज की बातों के पूछनें की रीति नहीं है. उन्&zwj;को देश सम्&zwj;बन्&zwj;धी बातैं करनें का इतना अभ्&zwj;यास होता है कि निज के वृत्तान्त पूछनें का अवकाश ही नहीं मिल्&zwj;ता परन्&zwj;तु निजकी बातों सै अजान रहनें के कारण उन्की प्रीति मैं कुछ अन्&zwj;तर नहीं आता. मनुष्&zwj;य का दुराचार साबित होनें पर वह उसै तत्&zwj;काल छोड़ देते हैं परन्&zwj;तु केवल अफ़वाह पर वह कुछ ख्&zwj;याल नहीं करते बल्कि उस्&zwj;का अपराध साबित न हो जबतक वह उसको अपना बचाव करनें के लिये पूरा अवकाश देते हैं और उचित रीति सै उस्&zwj;का पक्ष करते हैं&quot;</p>
			<p>
				<strong>प्रकरण </strong> <strong>-</strong> <strong>२८</strong></p>
			<p>
				<strong>-----&times;-----</strong></p>
			<p>
				<strong><em>फूट का काला मुंह</em></strong></p>
			<p>
				फूट गए हीरा की बिकानी कनी हाट, हाट ।।</p>
			<p>
				काहू घाट मोल काहू बाढ़ मोल कों लयो ।।</p>
			<p>
				टूट गई लंका फूट मिल्&zwj;यो जो विभीषण है ।।</p>
			<p>
				रावण समेत बंस आसमान को गयो ।।</p>
			<p>
				कहे कविगंग दुर्योधन सो छत्रधारी ।।</p>
			<p>
				तनक के फूटेते गुमान वाको नै गयो ।।</p>
			<p>
				फूटेते नर्द उठ जात बाजी चौपर की ।।<br />
				आपस के फूटे कहु कौन को भलो भयो ।।?।।</p>
			<p>
				<strong>गंग.</strong></p>
			<p>
				थोड़ी देर पीछै मुन्शी चुन्&zwj;नीलाल आ पहुँचा परन्&zwj;तु उस्&zwj;के चेहरे का रंग उड़ रहा था. लाला सै उस्&zwj;की आंख ऊँची नहीं होती थी. प्रथम तो उस्&zwj;की सलाह सै मदनमोहन का काम बिगड़ा दूसरे उस्&zwj;की कृतघ्नता पर ब्रजकिशोर नें उस्&zwj;के साथ ऐसा उपकार किया इसलिये वह संकोच के मारे धरती मैं समाया जाता था.</p>
			<p>
				&quot;तुम इतनें क्&zwj;यों लजाते हो ? मैं तुम सै जरा भी अप्रसन्&zwj;न नहीं हूँ बल्कि किसी, किसी बात मैं तो मुझको अपनी ही भूल मालूम होती है. मैं लाला मदनमोहनकी हरेक बात पर हदसै ज्&zwj;यादा: जिद करनें लगता था. परन्&zwj;तु मेरी वह जिद अनुचित थी. हरेक मनुष्&zwj;य अपनें बिचार का आप धनी है. मैं चाहता हूँ कि आगे को ऐसी सूरत न हो और हम सब एक चित्&zwj;त होकर रहैं. परन्&zwj;तु मैंनें तुमको इस्समय इस सलाह के लिये नहीं बुलाया था. इस बिषय मैं तो जब तुम्&zwj;हारी तरफ़ सै चाहना मालूम होगी देखा जायगा&quot; लाला ब्रजकिशोर कहनें लगे &quot;इस्समय तो मुझको तुम सै हीरालाल की नौकरी बाबत सलाह करनी है. यह बहुत दिन सै खाली है. और मुझको अपनें यहां इस्&zwj;समय एक मुहर्रिर की ज़रूरत मालूम होती है. तुम कहो तो इन्हैं रख लूं ?&quot;</p>
			<p>
				&quot;इस्&zwj;मैं मुझ सै क्&zwj;या पूछते हैं ? इसके आप मालिक हैं&quot; मुन्शी चुन्&zwj;नीलाल कहनें लगा &quot;मेरी तो इतनी ही प्रार्थना है कि आप मेरी मूर्खता पर दृष्टि न करैं अपनें बड़प्&zwj;पन का बिचार रक्&zwj;खें पहली बातों के याद करनें सै मुझको अत्&zwj;यन्&zwj;त लज्&zwj;जा आती है. आपनें इस्&zwj;समय लाला हीरालाल को नौकर रखकर मुझे मौत कर दिया.&quot;</p>
			<p>
				&quot;मैं तुमको लज्जित करनें के लिये यह बात नहीं कहता. मैंनें अपनें मन का निज भाव तुमको इसलिये समझा दिया है कि तुम मुझे अपना शत्रु न समझो&quot; लाला ब्रजकिशोर कहनें लगे. &quot;हिन्&zwj;दुस्तान के सत्&zwj;यानाश की जड़ प्रारम्&zwj;भ सै यही फूट है. इसी के कारण कौरव पांडवों का घोर युद्ध हुआ, इसी के कारण नन्&zwj;द वंश की जड़ उखड़ी, पृथ्&zwj;वीराज और जयचन्&zwj;द की फूट सै हिन्&zwj;दुस्&zwj;थान मैं मुसल्&zwj;मानों का राज आया और मुसल्&zwj;मानों का राज भी अन्त मैं इसी फूट के कारण गया. सौ सवा सौ बरस सै लेकर अबतक हिन्&zwj;दुस्&zwj;थानमैं कुछ ऐसे अप्रबन्&zwj;ध, फूट और स्&zwj;वेच्&zwj;छाचारकी हवा चली कि बहुधा लोग आपस मैं कट मरे. साहूजी नें ईस्&zwj;ट इंडियन कम्&zwj;पनी को देवी कोटे का किला और जिला देकर उस्&zwj;के द्वारा अपनें भाई प्रताप सिंह सै तंजोर का राज छीन लिया. बंगाल के सूबेदार सिराजुद्दौला सै अधिकार छीन्&zwj;नें के लिये उस्&zwj;के बखशी मीर जाफर और दिवान राय दुल्&zwj;लभ आदि नें कंपनी को दक्षिण काल्&zwj;पी तक की जमीदारी, एक करोड़ रुपया नक़द और कलकत्ते के अंग्रेजों को पचास लाख, फौज को पचास लाख और और लोगों को चालीस लाख अनुमान देनें किये. जब मीर जाफर सूबेदार हुआ तब उस्&zwj;सै अधिकार छीन्नें के लिये उस्&zwj;के जँवाई कासम अलीखां नें कंपनी को बर्दवान, मेदनीपुर, चट गांव के जिले, पांच लाख रुपे नक़द और कौन्सिल वालों को बीस लाख रुपे देनें किये. जब कासम अलीखां सूबेदार हो गया और महसूल बाबत उसका कंपनी सै बिगाड़ हुआ तब मीर जाफर नें कंपनी को तीस लाख रुपे नक्&zwj;द और बारह हजार सवार और बारह हजार पैदलों का खर्च देकर फ़िर अपना अधिकार जमा लिया. उधर अवध का सूबेदार शुजाउद्दौला कंपनी को चालीस लाख रुपे नक्&zwj;द और लड़ाई का खर्च देना करके उस्&zwj;की फौज रुहेलों पर चढ़ा ले गया. दखन मैं बालाजी राव पेशवा के मरते ही पेशवाओं के घरानें मैं फूट पड़ी. दो थोक हो गए. अब तक पंजाब बच रहा था. रणजीतसिंह की उन्&zwj;नति होती जाती थी परन्&zwj;तु रणजीतसिंह के मरते ही वहां फूट नें ऐसे पांव फैलाए कि पहले सब झगड़ों को मात कर दिया. राजा ध्&zwj;यानसिंह मन्त्री और उसके बेटे हीरा सिंह आदि की स्&zwj;वार्थपरता, लहनासिंह और अजीतसिंह सिंधां वालों का छल अर्थात् कुंवर शेरसिंह और राजा ध्&zwj;यानसिंह के जी मैं एक दूसरे की तरफ़ सै संदेह डालकर विरोध बढाना, और अन्&zwj;त मैं दोनों के प्राण लेना, राजकुमार खड़गसिंह उसका बेटा नोनिहालसिंह, राजकुमार शेरसिंह उस्&zwj;का बेटा प्रतापसिंह आदि की अन्&zwj;समझी सै आपस मैं यह कटमकटा हुई कि पांच बरस के भीतर भीतर उस्&zwj;के बंश मैं सिवाय दिलीपसिंह नामी एक बालक के कोई न रहा और उस्&zwj;का राज भी कंपनी के राज मैं मिल गया. किसी नें सच कहा है, &quot;अल्&zwj;पसार हू बहुत मिल करैं बड़ो सो जोर ।। जों गज को बंधन करे तृणकी निर्मित डोर ।। <a href="http://hindisamay.com/upanyas/pariksha_guru.htm#_ftn4" name="_ftnref4" title="">[4]</a> इसलिये मैं आपस की फूट को सर्वथा अच्&zwj;छा नहीं समझता. तुम मेरे पास सै गए थे इसलिये मुझको तुम्&zwj;हारे कामों पर विशेष दृष्टि रखनी पड़ती थी परन्&zwj;तु तुम अपनें जीमैं कुछ और ही समझते रहे. खैर ! अब इन बातों की चर्चा करनें सै क्&zwj;या लाभ है.&quot;</p>
			<p>
				&quot;आप यह क्&zwj;या कहते हैं ? आप मेरे बड़े हैं. मैं आपका बरताव और तरह कैसे समझ सक्&zwj;ता था ?&quot; चुन्&zwj;नी लाल कहनें लगा &quot;आप नें बचपन मैं मेरा पालन किया, मुझको पढ़ा लिखा कर आदमी बनाया इस्&zwj;सै बढ़ कर कोई क्&zwj;या उपकार करेगा ? मैं अच्&zwj;छी तरह जान्&zwj;ता हूँ कि आप नें मुझ से जो कुछ भला बुरा कहा मेरी भलाई के लिये कहा. क्&zwj;या मैं इतना भी नहीं जान्&zwj;ता कि दंगा करनें से मां अपनें बालक को मारती है दूसरे से कुछ नहीं कहती यदि आपको हमारे प्रतिपालन की चिन्ता मन से न होती तो ऐसे कठिन समय मैं लाला हीरालाल को घर से बुलाकर क्&zwj;यों नौकर रखते ?&quot;</p>
			<p>
				&quot;भाई ! अब तो तुमनें वही खुशामद की लच्&zwj;छेदार बातैं छेड़ दीं&quot; लाला ब्रजकिशोर नें हँस कर कहा.</p>
			<p>
				&quot;आपके जी मैं मेरी तरफ़ का संदेह हो रहा है इस्सै आप को ऐसा ही भ्&zwj;यास्&zwj;ता होगा. परन्&zwj;तु इस्&zwj;मैं सै कौन्&zwj;सी बात आप को खुशामद की मालूम हुई ?&quot;</p>
			<p>
				मनुस्&zwj;मृति मैं कहा है &quot;आकृति, चेष्&zwj;टा, भाव, गति, बचन, रीति, अनुमान ।।</p>
			<p>
				नैन सैंन, मुखकांति लख मन की रुचि पहिचान ।।<a href="http://hindisamay.com/upanyas/pariksha_guru.htm#_ftn5" name="_ftnref5" title="">[5]</a>&quot; लाला ब्रजकिशोर कहनें लगे &quot;तुम कहते हो कि आप नें जो कुछ भला बुरा कहा मेरी भलाई के लिये कहा&quot; परन्&zwj;तु उस्&zwj;समय तुम यह सर्वथा नहीं समझते थे. तुम्&zwj;हारे कामों सै यह स्&zwj;पष्&zwj;ट जाना जा&zwj;ता था कि तुम मेरी बातों सै अप्रसन्&zwj;न हो और तुम्&zwj;हारा अप्रसन्&zwj;न होना अनुचित न था क्&zwj;योंकि मेरी बातों सै तुम्&zwj;हारा नुक्सान होता था. मुझको इस्बात का पीछै बिचार आया. मुझको इस्समय इन बातों के जतानें की ज़रूरत न थी परन्&zwj;तु मैंनें इसलिये जतादी कि मैं भी सच झूँट को पहचान्ता हूँ. सच्&zwj;चाई बिना मुझ सै सफाई न होगी&quot;</p>
			<p>
				&quot;आप की मेरी सफाई क्&zwj;या ? सफाई और बिगाड़ बराबर वालों में हुआ करता है, आप तो मेरे प्रतिपालक हैं. आप की बराबरी मैं कैसे कर सकता हूँ ?&quot; मुन्&zwj;शी चुन्&zwj;नी लाल नें गम्&zwj;भीरता सै कहा.</p>
			<p>
				&quot;यह तो बहानें बाजी की बात हैं. सफ़ाई के ढंग और ही हुआ करते हैं. मुझको तुम्&zwj;हारा सब भेद मालूम है परन्&zwj;तु तुमनें अबतक कौन्&zwj;सी बात खुल के कही ?&quot; लाला ब्रजकिशोर कहनें लगे &quot;मैं पूछता हूँ कि तुमनें मदनमोहन के यहां सै सिवाय तनख्&zwj;वाह के और कुछ नहीं लिया तो तुम्&zwj;हारे पास आठ दस हजार रुपे कहां सै आगए ? मिस्&zwj;टर ब्राइट इत्&zwj;यादि सै तुम जो कमीशन लेते हो उस्&zwj;का हाल मैं उन्&zwj;के मुख सै सुन चुका हूँ तुम्&zwj;हारी और शिंभूदयाल की हिस्&zwj;सा पत्ती का हाल मुझे अच्&zwj;छी तरह मालूम है. हरकिशोर और निहालचंद गली, गली तुम्&zwj;हारी धूल उड़ाते फ़िरते हैं. मैं नहीं जान्&zwj;ता कि जब इस्&zwj;की चर्चा अदालत तक पहुँचेगी तो तुम्&zwj;हारे लिये क्&zwj;या परिणाम होगा ? मैंनें केवल तुम सै सलाह करनें के लिये यह चर्चा छेड़ी थी परन्&zwj;तु तुम इस्&zwj;के छिपानें मैं अपनी सब अकलमन्&zwj;दी खर्च करनें लगे तो मुझको पूछनें सै क्&zwj;या प्रयोजन है ? जो कुछ होना होगा समय पर अपनें आप हो रहैगा&quot;</p>
			<p>
				&quot;आप क्रोध न करैं मैंनें हर काम मैं आप को अपना मालिक और प्रतिपालक समझ रक्&zwj;खा है. मेरी भूल क्षमा करैं और मुझको इस्&zwj;समय सै अपना सच्&zwj;चा सेवक समझते रहैं&quot; मुन्&zwj;शी चुन्&zwj;नीलाल नें कुछ, कुछ डरकर कहा &quot;आप जान्&zwj;ते हैं कि कुन्बे का बड़ा खर्च है इस्&zwj;के वास्तै मनुष्&zwj;य को हजार तरह के झूंट सच बोलनें पड़ते हैं (वृन्द) &quot;उदर भरन के कारनें प्राणी करत इलाज ।। नाचे, बांचे, रणभिरे, राचे काज अकाज ।।&quot;</p>
			<p>
				&#39;&#39;संसार की यही रीति है. प्रसंग रत्&zwj;नावली मैं लिखा है &quot;ज्ञान बृद्ध तपबृद्ध अरु बयके बृद्ध सुजान । धनवान के द्वार कों सेवैं भृत्&zwj;य समान।।&quot; <a href="http://hindisamay.com/upanyas/pariksha_guru.htm#_ftn6" name="_ftnref6" title="">[6]</a> लाला ब्रजकिशोर कहनें लगे &quot;तुमको मेरी एकाएक राय पलटनें का आश्&zwj;चर्य होगा. परन्&zwj;तु आश्&zwj;चर्य न करो. जिस तरह शतरंज मैं एक चाल चलनें सै बाजी का नक्&zwj;शा पलटता जाता है इसी तरह संसार मैं हरेक बात मैं काम काज की रीति भांति बदलती रहती है. अबतक यह समझता था कि मुझको मदनमोहन सै अवश्&zwj;य इन्&zwj;साफ़ मिलेगा परन्तु वह समय निकल गया. अब मैं फायदा उठाऊँ या न उठाऊँ मदनमोहन को फायदा पहुँचाना सहज नहीं. मेरा हाल तु&zwj;म अच्&zwj;छी तरह जान्&zwj;ते हो. मैं केवल अपनी हिम्&zwj;मत के सहारे सब तरह का दु:ख झेल रहा हूँ परन्&zwj;तु मेरे कर्तव्य काम मुझको जरा भी नहीं उभरनें देते. कहते हैं कि अत्यन्त विपत्ति काल मैं महर्षि विश्&zwj;वामित्र नें भी चंडाल के घर सै कुत्ते का मांस चुराया था ! फ़िर मैं क्&zwj;या करूं ? क्&zwj;या न करूं कुछ बुद्धि काम नहीं करती&quot;</p>
			<p>
				&quot;समय बीते पीछै आप इन सब बातों की याद करते हैं अब तो जो होना था हो चुका यदि आप पहले इन बातों को बिचार करते तो केवल आप को ही नहीं आप के कारण हम लोगों को भी बहुत कुछ फ़ायदा हो जाता&quot;</p>
			<p>
				&quot;तुम अपनें फ़ायदे के लिये तो बृथा खेद करते हो !&quot; लाला ब्रजकिशोर नें हंस; कर जवाब दिया &quot;अलबत्&zwj;ता मैं मदनमोहन सै साफ जवाब पाए बिना कुछ नहीं कर सक्&zwj;ता था क्&zwj;योंकि मुझको प्रतिज्ञा भंग करना मंजूर न था. क्&zwj;या तुम को मेरी तरफ़ सै अब तक कुछ संदेह है ?&quot;</p>
			<p>
				&quot;जी नहीं, आप की तरफ़ का तो मुझ को कुछ संदेह नहीं है परन्तु इतना ही बिचार है कि खल मैं सै तेल आप किस तरह निकालैंगे !&quot; मुन्&zwj;शी चुन्&zwj;नीलाल नें जीमैं संदेह करके कहा.</p>
			<p>
				&quot;इस्&zwj;की चिन्&zwj;ता नहीं, ऐसे काम के लिये लोग यह समय बहुत अच्&zwj;छा समझते हैं&quot;</p>
			<p>
				&quot;बहुत अच्&zwj;छा ? अब मैं जाता हूँ परन्&zwj;तु------&quot; मुन्&zwj;शी चुन्&zwj;नीलाल कहते, कहते रुक गया.</p>
			<p>
				&quot;परन्&zwj;तु क्&zwj;या ? स्&zwj;पष्&zwj;ट कहो, मैं जान्&zwj;ता हूँ कि तुम्&zwj;हारे मन का संदेह अब तक नहीं गया. तुम्&zwj;हारी हजार बार राजी हो तो तुम सफ़ाई करो, नहीं तो न करो. अभी कुछ नहीं बिगड़ा. मेरा कौन्&zwj;सा काम अटक रहा है ? तुम अपना नफा नुक्&zwj;सान आप समझ सक्ते हो&quot;</p>
			<p>
				&quot;आप अप्रसन्&zwj;न न हों, मुझको आपपर पूरा भरोसा है. मैं इस कठिन समय मैं केवल आप पर अपनें निस्&zwj;तार का आधार समझता हूँ. मेरी लायकी-नालायकी मेरे कामों सै आप को मालूम हो जायगी. परन्&zwj;तु मेरी इतनीही विनती है कि आप भी जरा नरम ही रहैं इन्की बातों मैं बढ़ावा देकर इन्&zwj;सै सब तरह का काम ले सक्&zwj;ते हैं परन्&zwj;तु इन पर एतराज करनें सै यह चिढ़ जाते हैं. कल के झगड़े के कारण आजके तक़ाजे का संदेह इन्&zwj;को आप पर हुआ है परन्&zwj;तु अब मैं जाते ही मिटा दूंगा&quot; मुन्&zwj;शी चुन्&zwj;नीलाल नें बात पलटकर कहा और उठकर जानें लगा.</p>
			<p>
				&quot;तुम किया चाहोगे तो सफाई होनी कौन कठिन है? (बृन्द) प्रेरक ही ते होत है कारज सिद्ध निदान ।। चढ़े धनुष हू ना चले बिना चलाए बान ।।१ सुजन बीच पर दुहुनको हरत कलह रस पूर ।। करत देहरी दीप जों घर आंगन तम दूर ।।२&quot; यह कहक़र लाला ब्रजकिशोर नें चुन्&zwj;नीलाल को रुख़सत किया.</p>
			<p>
				चुन्&zwj;नीलाल के चित्त पर ब्रजकिशोर की कहन और हीरालाल की नौकरी सै बड़ा असर हुआ था परन्तु अबतक ब्रजकिशोर की तरफ़ सै उस्का मन पूरा साफ न था. यह बातें ब्रजकिशोर के स्&zwj;वभाव सै इतनी उल्&zwj;टी थीं कि ब्रजकिशोर के इतनें समझानें पर भी चुन्&zwj;नीलाल का मन न भरा. वह संदेह के झूले मैं झोटे खा रहा था और बड़ा बिचार करके उस्&zwj;नें यह युक्ति सोची थी कि &quot;कुछ दिन दोनों को दम मैं रक्&zwj;खूं, ब्रजकिशोर को मदनमोहन की सफाई की उम्&zwj;मेद पर ललचाता रहूँ और इस काम की कठिनाई दिखा, दिखाकर अपना उपकार जताता रहूँ. मदनमोहन को अदालत के मुकदमों मैं ब्रजकिशोर सै मदद लेनें की पट्टी पढ़ाऊँ पर बेपरवाई जतानें के बहानें सै दोनों मैं परस्&zwj;पर काम की बात खुल कर न होनें दूं जिस्&zwj;मैं दोनों का मिलाप होता रहै. उन्&zwj;के चित्त को धैर्य मिलनें के लिये सफाई के आसार, शिष्&zwj;टाचार की बातें दिन, दिन बढ़ती जायं परन्&zwj;तु चित्त की सफाई न होनें पाए, और दोनों की कुंजी मेरे हाथ रहै.&quot;</p>
			<p>
				ब्रजकिशोर चुन्&zwj;नीलाल की मुखचर्या से उस्&zwj;के मन की धुकड़ धुकड़ पहचान्&zwj;ता था इसलिये उस्&zwj;नें जाती बार हीरालाल के भेजनें की ताकीद कर दी थी. वह जान्ता था कि हीरालाल बेरोजगारी सै तंग है वह अपनें स्&zwj;वार्थ सै चुन्&zwj;नीलाल को सच्&zwj;ची सफाई के लिये बिवस करेगा और उस्&zwj;की जिद के आगे चुन्&zwj;नीलाल की कुछ न चलेगी. निदान ऐसाही हुआ. हीरालाल नें ब्रजकिशोर की सावधानी दिखाकर चुन्&zwj;नीलाल को बनावट के बिचार सै अलग रक्&zwj;खा, ब्रजकिशोर की प्रामाणिकता दिखाकर उसै ब्रजकिशोर सै सफाई रखनें के वास्&zwj;तै पक्&zwj;का किया, मदनमोहन के काम बिगड़नें की सूरत बताकर आगे को ब्रजकिशोर का ठिकाना बनानें की सलाह दी और समझाकर कहा कि &quot;एक ठिकानें पर बैठे हुए दस ठिकानें हाथ आ सक्&zwj;ते हैं जैसे एक दिया जल्&zwj;ता हो तो उस्से दस दिये जल सक्ते हैं परन्&zwj;तु जब यह ठिकाना जाता रहैगा तो कहीं ठिकाना न लगेगा.&quot; अदालत मैं मदनमोहन पर नालिश होनें से चुन्&zwj;नीलालके भेद खुलनें का भय दिखाया और अन्&zwj;त मैं ब्रजकिशोर से चुन्&zwj;नीलाल नें सच्&zwj;ची सफाई न की तो हीरालाल की चोरी साबित करनें की धमकी दी और इन बातौं से परवस होकर चुन्&zwj;नीलाल को ब्रजकिशोर से मन की सफाई करनें के लिये दृढ़ प्रतिज्ञा करनी पड़ी.</p>
			<p>
				परन्&zwj;तु आज ब्रजकिशोर की वह सफाई और सचाई कहां है ? हरकिशोर का कहना इस्&zwj;समय क्&zwj;या झूंट है ? इस्&zwj;के आचरण सै इस्&zwj;को धर्मात्&zwj;मा कौन बता सक्ता है ? और जब ऐसे खर्तल मनुष्&zwj;य का अन्&zwj;तमैं यह भेद खुला तो संसार मैं धर्मात्&zwj;मा किस्&zwj;को कह सक्ते हैं ? काम, क्रोध, लोभ, मोह का बेग कौन रोक सक्ता है ? परन्&zwj;तु ठैरो ! जिस मनुष्&zwj;य के जाहिरी बरताब पर हम इतना धोखा खा गए कि सवेरे तक उस्&zwj;को मदनमोहन का सच्&zwj;चा मित्र समझते रहे हर जगह उस्&zwj;की सावधानी, योग्&zwj;यता, चित्त की सफाई और धर्मप्रवृति की बड़ाई करते रहे उस्के चित्त मैं और कितनी बातें गुप्&zwj;त होगी यह बात सिवाय परमेश्&zwj;वर के और कौन जान सक्ता है ? और निश्&zwj;चय जानें बिना हमलोगों को पक्&zwj;की राय लगानें का क्&zwj;या अधिकार है ?</p>
			<p>
				<strong>प्रकरण </strong> <strong>-</strong> <strong>२९</strong></p>
			<p>
				<strong>-----&times;-----</strong></p>
			<p>
				<em>बात चीत.</em></p>
			<p>
				<strong>सीख्&zwj;यो धन धाम सब कामके सुधारि</strong> <strong>वे</strong> <strong>को</strong></p>
			<p>
				<strong>सीख्&zwj;यो अभिराम बाम राखत हजूरमैं ।।</strong></p>
			<p>
				<strong>सीख्&zwj;यो सराजाम गढ़कोटके गिराइबेको</strong></p>
			<p>
				<strong>सीख्&zwj;यो समसेर </strong> <strong>बां</strong> <strong>धि काटि अरि ऊरमैं ।।</strong></p>
			<p>
				<strong>सीख्&zwj;यो कुल जंत्र मंत्र तन्त्र</strong> <strong>हू</strong> <strong>की बात</strong></p>
			<p>
				<strong>सीख्&zwj;यो पिंगल पुरान सीख</strong> <strong>वो</strong> <strong>बह्यौ</strong> <strong>जात कूरमैं ।।</strong></p>
			<p>
				<strong>कहै कृपाराम सब सीखबो गयो निकाम</strong></p>
			<p>
				<strong>एक बोल</strong> <strong>वो</strong> <strong>न सीख्&zwj;यो गयो धूरमैं ।।</strong></p>
			<p>
				श्रृंगार संग्रह.</p>
			<p>
				&quot;आज तो मुझ से एक बड़ी भूल हुई&quot; मुन्&zwj;शी चुन्&zwj;नीलाल नें लाला मदनमोहन के पास पहुँचते ही कहा &quot;मैं समझा था कि यह सब बखेड़ा लाला ब्रजकिशोर नें उठाया है परन्&zwj;तु वह तो इस्&zwj;सै बिल्&zwj;कुल अलग निकले. यह सब करतूत तो हरकिशोर की थी. क्&zwj;या आपनें लाला ब्रजकिशोर के नाम चिट्ठी भेज दी ?&quot;</p>
			<p>
				&quot;हां चिट्ठी तो मैं भेज चुका&quot; मदनमोहन नें जवाब दिया.</p>
			<p>
				&quot;यह बड़ी बुरी बात हुई. जब एक निरपराधी को अपराधी समझ कर दण्ड दिया जायगा तो उस्&zwj;के चित्त को कितना दु:ख होगा&quot; मुन्शी चुन्&zwj;नीलाल नें दया करके कहा (!)</p>
			<p>
				&quot;फ़िर क्&zwj;या करें ? जो तीर हाथ सै छुट चुका वह लौटकर नहीं आसक्ता&quot; लाला मदनमोहन नें जवाब दिया.</p>
			<p>
				&quot;निस्&zwj;सन्&zwj;देह नहीं आ सक्ता परन्&zwj;तु जहां तक हो सके उस्&zwj;का बदला देना चाहिये&quot; मुन्&zwj;शी चुन्&zwj;नीलाल कहनें लगा &quot;कहते हैं कि महाराज दशरथ नें धोके सै श्रवण के तीर मारा परन्&zwj;तु अपनी भूल जान्&zwj;ते ही बड़े पछतावे के साथ उस्&zwj;सै अपना अपराध क्षमा कराया. उसै उठाकर उस्&zwj;के माता पिता के पास पहुँचाया उन्&zwj;को सब तरह धैर्य दिया और उन्&zwj;का शाप प्रसन्&zwj;नता सै अपनें सिर चढ़ा लिया.&quot;</p>
			<p>
				&quot;ब्रजकिशोर की यह भूल हो या न हो परन्&zwj;तु उस्&zwj;नें पहले जो ढिटाई की है वह कुछ कम नहीं है. गई बला को फ़िर घर मैं बुलाना अच्&zwj;छा नहीं मालूम होता. जो कुछ हुआ सो हुआ चलो अब चुप हो रहो&quot; मास्&zwj;टर शिंभूदयाल नें कहा.</p>
			<p>
				&quot;इस्&zwj;समय ब्रजकिशोर सै मेल करना केवल उन्&zwj;की प्रसन्&zwj;नताके लिये नहीं है बल्कि उस्सै अदालत मैं बहुत काम निकलनें की उम्&zwj;मेद की जाती है&quot; मुन्शी चुन्&zwj;नीलालनें मदनमोहन को स्&zwj;वार्थ दिखाकर कहा.</p>
			<p>
				&quot;कल तो तुमनें मुझसै कहा था कि उन्की विकालत अपनें लिये कुछ उपकारी नहीं हो सक्ती&quot; मदनमोहन नें याद दिवाई.</p>
			<p>
				यह बात सुन्&zwj;कर चुन्&zwj;नीलाल एकबार ठिठका परन्&zwj;तु फ़िर तत्&zwj;काल सम्&zwj;हल कर बोला &quot;वह समय और था यह समय और है. मामूली मुकद्दमौं का काम हम हरेक वकील सै ले सक्ते थे परन्&zwj;तु इस्&zwj;समय तो ब्रजकिशोर के सिवाय हम किसी को अपना विश्&zwj;वासी नहीं बना सक्ते.&quot;</p>
			<p>
				&quot;यह तुम्&zwj;हारी लायकी है. परन्&zwj;तु ब्रजकिशोर का दाव लगे तो वह तुम को घड़ी भर जीता न रहनें दे&quot; मास्&zwj;टर शिंभूदयाल नें कहा.</p>
			<p>
				&quot;मैं अपनें निज के सम्&zwj;बन्&zwj;ध का बिचार करके लाला साहब को कच्&zwj;ची सलाह नहीं दे सक्ता&quot; चुन्&zwj;नीलाल खरे बनें.</p>
			<p>
				&quot;अच्&zwj;छा तो अब क्&zwj;या करें ? ब्रजकिशोर को दूसरी चिट्ठी लिख भेजें या यहां बुलाकर उन्&zwj;की खातिर कर दें ?&quot; निदान लाला मदनमोहन नें चुन्&zwj;नीलाल की राह सै राह मिलाकर कहा.</p>
			<p>
				&quot;मेरे निकट तो आप को उन्&zwj;के मकान पर चलना चाहिये और कोई कीमती चीज तोहफ़ा मैं देखकर ऐसे प्रीति बढ़ानी चाहिये जिस्&zwj;सै उन्&zwj;के मनमैं पहली गांठ बिल्&zwj;कुल रहै न और आप के मुकद्दमों मैं सच्&zwj;चे मन सै पैरवी करें. ऐसे अवसर पर उदारता से बड़ा काम निकलता है. सादी नें कहा है &quot;द्रब्य दीजिये बीर कों तासों दे वह सीस ।। प्राण बचावेगा सदा बिनपाये बखशीस।।&quot;<a href="http://hindisamay.com/upanyas/pariksha_guru.htm#_ftn7" name="_ftnref7" title="">[7]</a> मुन्&zwj;शी चुन्&zwj;नीलाल नें कहा.</p>
			<p>
				&quot;लाला सा&zwj;हब को ऐसी क्&zwj;या गरज पड़ी है जो ब्रजकिशोर के घर जायं और कल जिसै बेइज्&zwj;जत करके निकाल दिया था आज उस्&zwj;की खुशामद करते फिरें ?&quot; मास्&zwj;टर शिंभूदयाल बोले.</p>
			<p>
				&quot;असल मैं अपनी भूल है और अपनी भूलपर दूसरे को सताना बहुत अनुचित है&quot; मुन्&zwj;शी चुन्&zwj;नीलाल संकेत सै मास्&zwj;टर शिंभूदयाल को धमकाकर कहनें लगा &quot;बैठनें उठनें, और आनें जानें की साधारण बातोंपर अपनी प्रतिष्&zwj;ठा, अप्रतिष्&zwj;ठा का आधार समझना संसार मैं अपनी बराबर किसी को न गिन्&zwj;ना, एक तरह का जंगली बिचार है. इस्&zwj;की निस्बत सादगी और मिलनसारी सै रहनें को लोग अधिक पसन्&zwj;द करते हैं. लाला ब्रजकिशोर कुछ ऐसे अप्रतिष्ठित नहीं हैं कि उन्&zwj;के हां जानें सै लाला साहब की स्&zwj;वरूप हानि हो&quot;</p>
			<p>
				&quot;यह तो सच है परन्&zwj;तु मैंमैं उनका दुष्&zwj;ट स्&zwj;वभाव समझ कर इतनी बात कही थी&quot; मास्&zwj;टर शिंभूदयाल चुन्&zwj;नीलाल का संकेत समझ कर बोले.</p>
			<p>
				&quot;ब्रजकिशोरके मकान पर जानें मैं मेरी कुछ हानि नहीं है परन्&zwj;तु इतना ही बिचार है कि मेल के बदले कहीं अधिक बिगाड़ न हो जाय&quot; लाला मदनमोहन नें कहा.</p>
			<p>
				&quot;जी नहीं, लाला ब्रजकिशोर ऐसे अनसमझ नहीं हैं. मैं जानता हूँ कि वह क्रोधसै आग हो रहे होंगे तो भी आपके पहुँचते ही पानी हो जायंगे क्&zwj;योंकि गरमीमैं धूप के सताए मनुष्&zwj;य को छाया अधिक प्&zwj;यारी होती है&quot; मुन्&zwj;शी चुन्&zwj;नीलाल नें कहा.</p>
			<p>
				निदान सबकी सलाहसै मदनमोहन का ब्रजकिशोर के हां जाना ठैर गया. चुन्&zwj;नीलाल नैं पहलेसै खबर भेजदी, ब्रजकिशोर वह खबर सुन्&zwj;कर आप आनें को तैयार होते थे इतनें मैं चुन्&zwj;नीलाल के साथ लाला मदनमोहन वहां जा पहुँचे. ब्रजकिशोर नें बड़ी उमंगसै इन्&zwj;का आदर सत्&zwj;कार किया.</p>
			<p>
				इस छोटीसी बात सै मालूम हो सक्ता है कि लाला मदनमोहन की तबियत पर चुन्नीलाल का कितना अधिकार था.</p>
			<p>
				&quot;आपनें क्&zwj;यों तकलीफ की ? मैं तो आप आनें को था&quot; लाला ब्रजकिशोर नें कहा.</p>
			<p>
				&quot;हरकिशोर के धोखे मैं आज आप के नाम एक चिट्ठी भूल सै भेज दी गई थी इसलिये लाला साहब चल कर यह बात कहनें आए हैं कि आप उस्&zwj;का कुछ खयाल न करें&quot; मुन्&zwj;शी चुन्&zwj;नीलाल नें कहा.</p>
			<p>
				&quot;जो बात भूल सै हो और वह भूल अंगीकार कर ली जाय तो फ़िर उस्में खयाल करनें की क्&zwj;या बात है ? और इस छोटेसे काम के वास्&zwj;तै लाला साहब को परिश्रम उठाकर यहां आनें की क्&zwj;या ज़रूरत थी ?&quot; लाला ब्रजकिशोर नें कहा.</p>
			<p>
				&quot;केवल इतना ही काम न था. मुझ सै कल भी कुछ भूल हो गई थी और मैं उस्&zwj;का भी एवज दिया चाहता था&quot; यह कहक़र लाला मदनमोहन नें एक बहुमूल्&zwj;य पाकेटचेन (जो थोड़े दिन पहले हैमिल्&zwj;टन कम्&zwj;पनी के हां सै फ़र्मायशी बनकर आई थी) अपनें हा&zwj;थ सै ब्रजकिशोर की घड़ीमैं लगा दी.</p>
			<p>
				&quot;जी ! यह तो आप मुझको लज्जित करते हैं. मेरा एवज़ तो मुझ को आप के मुख सै यह बात सुन्&zwj;ते ही मिल चुका. मुझ को आपके कहनें का क़भी कुछ रंज नहीं होता इस्&zwj;के सिवाय मुझे इस अवसर पर आप की कुछ सेवा करनी चाहिये थी सो मैं उल्&zwj;टा आप सै कैसे लूं ? जिस मामले मैं आप अपनी भूल बताते हैं केवल आपही की भूल नहीं है आप सै बढ़कर मेरी भूल है और मैं उस्&zwj;के लिये अन्त:करण सै क्षमा चाहता हूँ&quot; लाला ब्रजकिशोर कहनें लगे &quot;मैं हर बात मैं आप सै अपनी मर्जी मूजिब काम करानेंके लिये आग्रह करता था परन्&zwj;तु वह मेरी बड़ी भूल थी. बृन्&zwj;दनैं सच कहा है &quot;सबको रसमैं राखिये अन्त लीजिये नाहिं ।। बिष निकस्&zwj;यो अति मथनते रत्&zwj;नाकरहू मांहिं ।।&quot; मुझको विकालत के कारण बढ़ाकर बात करनें की आदत पड़ गई है और मैं क़भी क़भी अपना मतलब समझानें के लिये हरेक बात इतनी बढ़ाकर कहता चला जाता हूँ कि सुन्&zwj;नें वाले उखता जाते हैं मुझको उस अवसर पर जितनी बातें याद आती हैं मैं सब कह डालता हूँ परन्&zwj;तु मैं जान्&zwj;ता हूँ कि यह रीति बात चीतके नियमों सै बिपरीत है और इन्&zwj;का छोड़ना मुझ पर फ़र्ज है. बल्कि इन्&zwj;हें छोड़नें के लिये मैं कुछ कुछ उद्योग भी कर रहा हूँ&quot;</p>
			<p>
				&quot;क्&zwj;या बातचीत के भी कुछ नियम हैं ?&quot; लाला मदनमोहन नें आश्&zwj;चर्य से पूछा-</p>
			<p>
				&quot;हां ! इस्&zwj;को बुद्धिमानों नें बहुत अच्&zwj;छी तरह बरणन किया है&quot; लाला ब्रजकिशोर कहनें लगे &quot;सुलभा नाम तपस्विनी नें राजा जनक सै बचन के यह लक्षण कहे हैं - &quot;अर्थ सहित, संशय रहित, पूर्वापर अविरोध ।। उचित, सरल, संक्षिप्&zwj;त पुनि कहो वचन परिशोध ।।१।। प्राय: कठिन अक्षर रहित, घृणा अमंगल हीन ।। सत्&zwj;य, काम, धर्मार्थयुत शुद्धनियम आधीन ।।२।। संभव कूट न अरुचिकर, सरस, युक्ति दरसाय ।। निष्&zwj;कारण अक्षर रहित खंडितहू न लखाय ।।३।। <a href="http://hindisamay.com/upanyas/pariksha_guru.htm#_ftn8" name="_ftnref8" title="">[8]</a>&quot; संसार मैं देखा जाता है कि कितनें ही मनुष्&zwj;यों को थोड़ीसी मामूली बातें याद होती हैं जिन्हैं वह अदल बदलकर सदा सुनाया करते हैं जिस्से सुन्&zwj;नेवाला थोड़ी देरमैं उखता जाता है. बातचीत करनें की उत्तम रीति यह है कि मनुष्&zwj;य अपनी बातको मौकेसै पूरी करके उस्&zwj;पर अपना अपना, बिचार प्रगट करनें के लिये औरों को अवकाश दे और पीछैसै कोई नई चर्चा छेड़ें और किसी विषय मैं अपना बिचार प्रगट करे तो उस्&zwj;का कारण भी साथही समझाता जाय, कोई बात सुनी सुनाई हो तो वह भी स्&zwj;पष्&zwj;ट कहदे. हँसीकी बातों मैं भी सच्&zwj;चाई और गम्&zwj;भीरता को न छोड़े, कोई बात इतनी दूर तक खेंचकर न ले जाय जिस्सै सुन्&zwj;नें वालों को थकान मालूम हो. धर्म, दया, और प्रबन्&zwj;ध की बातों मैं दिल्&zwj;लगी न करे. दूसरेके मर्म की बातों को दिल्&zwj;लगी मैं जबान पर न लाय. उचित अवसर पर वाजबी राह सै पूछ पूछकर साधारण बातों का जान लेना कुछ दूषित नहीं है परन्&zwj;तु टेढ़े और निरर्थक प्रश्&zwj;न कर&zwj;के लोगों को तंग करना अथवा बकवाद करके औरोंके प्राण खा जाना, बहुत बुरी आदत है. बातचीत करनें की तारीफ यह है कि सबका स्&zwj;वभाव पहिचान कर इस ढबसै बात कहै जिस्मैं सब सुन्&zwj;नें वाले प्रसन्&zwj;न रहैं. जची हुई बात कहना मधुर भाषण सै बहुत बढ़कर है खासकर जहां मामलेकी बात करनी हो. शब्&zwj;द विन्&zwj;यास के बदले सोच बिचार कर बातचीत करना सदैव अच्&zwj;छा समझा जाता है और सवाल जवाब बिना मेरी तरह लगातार बात कहते चले जाना कहनें वाले की सुस्&zwj;ती और अयोग्&zwj;यता प्रगट करता है. इसी तरह असल मतलब पर आनें के लिये बहुतसी भूमिकाओं सै सुन्नें वालेका जी घबरा जाता है परन्तु थोड़ी सी भूमिका बिना भी बातका रंग नहीं जमता इसलिये अब मैं बहुतसी भूमिकाओं के बदले आपसै प्रयोजन मात्र कहता हूँ कि आप गई बीती बातों का कुछ खयाल न करें ?&quot;</p>
			<p>
				&quot;जो कुछ भी खयाल होता तो लाला साहब इस तरह उठकर क्&zwj;या चले आते ? अब तो सब का आधार आप की कारगुजारी (अर्थात् कार्य कुशलता) पर है&quot; मुन्&zwj;शी चुन्&zwj;नीलाल नें कहा.</p>
			<p>
				&quot;मेरे ऐसे भाग्&zwj;य कहां ?&quot; लाला ब्रजकिशोर प्रेम बिबस होकर बोले.</p>
			<p>
				&quot;देखो हरकिशोर नें कैसा नीचपन किया है !&quot; लाला मदनमोहन नें आंसू भरकर कहा.</p>
			<p>
				&quot;इस्&zwj;सै बढ़कर और क्&zwj;या नीचपन होगा ?&quot; लाला ब्रजकिशोर कहनें लगे &quot;मैनें कल उस्&zwj;के लिये आप को समझाया था इस्सै मैं बहुत लज्जित हूँ. मुझको उस्समय तक उस्के यह गुन मालूम न थे. अब अफवाह किसी तरह झूठ हो जाय तो मैं उसे मजा दिखाऊं&quot;</p>
			<p>
				&quot;निस्सन्देह आप की तरफ़ सै ऐसेही उम्&zwj;मेद है. ऐसे समय मैं आप साथ न दोगे तो और कौन् देगा ?&quot; लाला मदनमोहन नें करुणा सै कहा.</p>
			<p>
				&quot;इस्&zwj;समय सब सै पहले अदालत की जवाब दिहीका बंदोबस्&zwj;त होना चाहिये क्&zwj;योंकि मुकद्दमों की तारीखें बहुत पास-पास लगी हैं&quot; मुन्शी चुन्&zwj;नीलाल नें कहा.</p>
			<p>
				&quot;अच्&zwj;छा ! आप अपना कागज तैयार करानें के वास्&zwj;तै तीन चार गुमाश्&zwj;ते तत्&zwj;काल बढ़ा दें और अदालत की कार्रवाई के वास्&zwj;ते मेरे नाम एक मुख्&zwj;त्&zwj;यार नामा लिखते जायं बस फ़िर मैं समझ लूंगा&quot; लाला ब्रजकिशोर नें कहा.</p>
			<p>
				निदान लाला मदनमोहन ब्रजकिशोर के नाम मुख्&zwj;त्&zwj;यार नामा लिखकर अपनें मकान को रवानें हुए.</p>
			<p>
				&nbsp;</p>
			<p>
				&nbsp;</p>
			<p>
				&nbsp;</p>
			<p>
				&nbsp;</p>
			<p>
				<strong>प्रकरण </strong> <strong>-</strong> <strong>३०</strong></p>
			<p>
				<strong>-----&times;-----</strong></p>
			<p>
				<em>नै</em> <em>राश्&zwj;य (नाउम्&zwj;मेदी).</em></p>
			<p>
				<strong>फलहीन मही</strong> <strong>रू</strong> <strong>ह </strong> <strong>कों</strong> <strong>खगवृन्&zwj;द तजै बन कों मृग भस्&zwj;म भए ।</strong></p>
			<p>
				<strong>मकरन्&zwj;द पिए अरविन्&zwj;द मिलिन्&zwj;द तजै सर सारस सूख गए ।।</strong></p>
			<p>
				<strong>धन हीन मनुष्&zwj;य तजैं गणिका नृपकों सठ सेवक राज हुए ।</strong></p>
			<p>
				<strong>बिन स्&zwj;वारथ कौन सखा जग मैं </strong> <strong>?</strong> <strong>सब कारज के हित मीत भए ।।<a href="http://hindisamay.com/upanyas/pariksha_guru.htm#_ftn9" name="_ftnref9" title=""><strong>[9]</strong></a></strong></p>
			<p>
				<strong>भर्तृहरि.</strong></p>
			<p>
				सन्&zwj;ध्&zwj;या समय लाला मदनमोहन भोजन करनें गए तब मुन्शी चुन्&zwj;नीलाल और मास्&zwj;टर शिंभूदयाल को खुलकर बात करनें का अवकाश मिला. वह दोनों धीरे, धीरे बतलानें लगे.</p>
			<p>
				&quot;मेरे निकट तुमनें ब्रजकिशोरसै मेल करनें मैं कुछ बुद्धिमानी नहीं की. बैरी के हाथ मैं अधिकार देकर कोई अपनी रक्षा कर सक्ता है ?&quot; मास्&zwj;टर शिंभूदयाल नें कहा.</p>
			<p>
				&quot;क्&zwj;या करूं ? इस्&zwj;समय इस युक्ति के सिवाय अपनें बचाव को कोई रास्&zwj;ता न था. लोगों की नालिशें हो चुकीं, अपनें भेद खुलनें का समय आ गया. ब्रजकिशोर सब बातों सै भेदी थे इसलिये मैंनें उन्&zwj;हीं के जिम्&zwj;मे इन बातों के छिपानें का बोझ डाल दिया कि वह अपनें विपरीत कुछ न करनें पायं !&quot; मुन्शी चुन्&zwj;नीलाल नें हीरालाल की बात उड़ाकर कहा,</p>
			<p>
				&quot;परन्तु अब ब्रजकिशोर तुम्हारा भेद खोल दें तो तुम कैसे अपना बचाव करो ? हर काम मैं आदमी को पहले अपनें निकास का पूरा रस्ता सोचना चाहिये. अभिमन्यु की तरह धुन बांध कर चकाबू (चक्रव्यूह) मैं घुसे चले जाओगे तो फ़िर निकलना बहुत कठिन होगा, पतंग उड़ाकर डोर अपनें हाथ मैं न रक्खोगे तो उस्के हाथ लगनें की क्या उम्मेद रहेगी ?&quot; मास्टर शिंभूदयाल नें कहा.</p>
			<p>
				&quot;मैंनें अपनें निकास की उम्मेद केवल ब्रजकिशोर के विश्वास पर बांधी है परन्तु उन्की दो एक बातों सै मुझको अभी संदेह होनें लगा. प्रथम तो उन्होंनें इस गए बीते समय में मदनमोहन सै मेल करनें मैं क्या फायदा बिचारा है ? और महन्तानें के लालच सै मेल किया भी था तो ऐसी जलदी कागज तैयार करानें की क्या ज़रूरत थी ? मैं जान्ता हूँ कि वह नालिश करनेंवालों सै जवाबदिहि करनें के वास्तै यह उपाय करते होंगे परन्तु जब वह जवाबदिहि करेंगे तो नालिश करनेंवालों की तरफ़ सै हमारा भेद अपनें आप खुल जायगा और जिस बात को हम दूर फेंका चाहते हैं वही पास आजावेगी&quot; मुन्शी चुन्नीलाल नें कहा.</p>
			<p>
				&quot;वकीलों के यही तो पेच होते हैं. जिस बात को वह अपनी तरफ़ सै नहीं कहा चाहते उल्टे सीधे सवाल करके दूसरे के मुख सै कहा लेते हैं और आप भलेके भले बनें रहते हैं. बिचारो तो सही हमनें ब्रजकिशोर के साथ कौन्सी भलाई की है जो वह हमारे साथ भलाई करेंगे ? वकीलों के ढंग बड़े पेचीदा होते हैं. वह एक मुक़द्दमे मैं तुम्हारे वकील बनते हैं तो दूसरे मैं तुम्हारे बैरी के वकील बन जाते हैं परन्तु अपना मतलब किसी तरह नहीं जानें देते.&quot;</p>
			<p>
				&quot;सच है इस काम मैं लाला ब्रजकिशोर की चाल पर अवश्य संदेह होता है परन्तु क्या करें ? अपनें वकील न करेंगे तो वह प्रतिपक्षी के वकील हो जायंगे और अपना भेद खोलनें मैं किसी तरह की कसर न रक्खेंगे&quot; मुन्शी चुन्नीलाल कहनें लगा &quot;असल तो यह है कि अब यहां रहनें मैं कुछ मजा नहीं रहा. प्रथम तो आगे को कोई बुर्द नहीं दिखाई देती फ़िर जिन लोगों सै हजारों रुपे खाए पीए हैं उन्हीं के सामनें होकर बिवाद करना पड़ेगा और जब हम उन्सै बिवाद करेंगे तो वह हमसै मुलाहजा क्यों रक्खेंगे. हमारा भेद क्यों छिपावेंगे ? क़भी, क़भी हम उन्सै लाला साहब के हिसाब मैं लिखवाकर बहुतसी चीजें घर लेगए हैं इसी तरह उन्के यहां जमा करानें के वास्तें लाला साहब जो रुपे लेगए थे वह उन्के यहां जमा नहीं कराए ऐसी रकमों की बाबत पहले, पहले तो यह बिचार था कि इस्समय अपना काम चला लें फ़िर जहांकी तहां पहुँचा देंगे परन्तु पीछे सै न तो अपनें पास रुपे की समाई हुई न कोई देखनें भालनें वाला मिला, बस सब रकमें जहां की तहां रह गईं अब अदालत मैं यह भेद खुलेगा तो कैसी आफत आवेगी ? और हम लाला साहब की तरफ़ सै बिवाद करेंगे तो यह भेद कैसे छिप सकेगा ? क्या करें ? कोई सीधा रस्ता नहीं दिखाई देता.&quot;</p>
			<p>
				यदि ऐसै ही पाप करके लोग बच जाया करते तो संसार मैं पाप पुण्यका बिचार काहेको रहता ?</p>
			<p>
				&quot;मुझको तो अब सीधा रास्ता यही दिखाई देता है कि जो हाथ लगे सो ले लिवाकर यहां सै रफूचक्कर हो. ब्रजकिशोर तुम्हारे भाग्य सै इस्समय आफंसा है. इस्के सिर मुफ्त का छप्पर रख कर अलग हो बैठो&quot; मास्टर शिंभूदयाल कहनें लगा &quot;जिस तरह अलिफलैला मैं अबुलहसन और शम्सुल्निहार के परस्पर प्रेम बिवस हुए पीछे बखेड़ा उठनें की सूरत मालूम हुई तब उन्का मध्यस्थ इब्नतायर उन्को छिटकाकर अलग हो बैठा आउट एक जौहरी नें मुफ्त मैं वह आफत अपनें सिर लेकर अपनें आपको जंजाल मैं फंसा दिया. इसी तरह इस्समय तुम्हारी और ब्रजकिशोर की दशा है ब्रजकिशोर को काम सोंप कर तुम इस्समय अलग हो जाओ तो सब बदनामी का ठीकरा ब्रजकिशोर के सिर फूटेगा और दूध मलाई चखन वाले तुम रहोगे !&quot;</p>
			<p>
				&quot;यह तो बड़े मजे की बात है. ब्रजकिशोर पर तो हम यह बोझ डालेंगे कि तुम्हारे लिये हम अलग होते हैं पीछे से हमारा भेद न खुलनें पाय. लेनदारों सै यह कहेंगे कि तुम्हारे वास्ते लाला साहब सै हमारी तकरार हो गई उन्होंनें हमारा कहा नहीं माना अब तुम भी कहीं हमको धोका न देना&quot; मुन्शी चुन्नीलाल नें कहा.</p>
			<p>
				&quot;आज तो दोनों मैं बड़ी घुट, घुट कर बातें हो रही हैं&quot; लाला मदनमोहन नें आते ही कहा. तुम्हारी सलाह क़भी पूरी नहीं होती. न जानें कौन्से किले लेनें का बिचार किया करते हो !&quot;</p>
			<p>
				&quot;जी हुजूर ! कुछ नहीं, मिस्टर रसल के मामले की चर्चा थी उस की जायदाद की नीलाम की तारीख मैं केवल दो दिन बाकी हैं परन्तु अब तक रुपे का कुछ बंदोबस्त नहीं हुआ&quot; मुन्शी चुन्नीलाल नें तत्काल बात पलट कर कहा. &quot;इस बिना बिचारी आफत का हाल किस्&zwj;को मालूम था ? तुम उन्&zwj;हें लिख दो कि जिस तरह हो सके थोड़े दिन की मुहलत लेलें. हम उस्&zwj;के भीतर, भीतर रुपे का प्रबन्&zwj;घ अवश्&zwj;य कर देंगे&quot; लाला मदनमोहन नें कहा.</p>
			<p>
				&quot;मुहलत पहले कई बार लेचुके हैं इस्&zwj;सै अब मिलनी कठिन है. परन्&zwj;तु इस्&zwj;समय कुछ गहना गिरवे रखकर रुपे का प्रबन्&zwj;ध कर दिया जाय तो उस्&zwj;की जायदाद बनी रहै और धीरे, धीरे रुपया चुका कर गहना भी छुड़ा लिया जाय&quot; मास्&zwj;टर शिंभूदयाल नें जाते जाते सिप्&zwj;पा लगानें की युक्ति की. उस्का मनोर्थ था कि यह रकम हाथ लग जाय तो किसी लेनदार को देकर भलीभांति लाभ उठायें अथवा मदनमोहन मांगनें योग्&zwj;य न रहै तो सबकी सब रकम आप ही प्रसाद कर जायें. अथवा किसी के यहां गिरवी भी धरें तो लेनदारों को कुर्की करानें के लिये उस्&zwj;का पता बता कर उनसै भली भांति हाथ रंगें. अथवा माल अपनें नीचे दबे पीछे और किसी युक्ति सै भर पूर फ़ायदे की सूरत निकालें. परन्&zwj;तु मदनमोहन के सौभाग्&zwj;य सै इस्&zwj;समय लाला ब्रजकिशोर आ पहुँचे इसलिये उस्&zwj;की कुछ दाल न गली.</p>
			<p>
				&quot;क्&zwj;या है ? किस काम के लिये गहना चाहते हो ?&quot; लाला ब्रजकिशोर नें शिंभूदयाल की उछटतीसी बात सुनी थी, इस्&zwj;पर आते ही पूछा.</p>
			<p>
				&quot;जी कुछ नहीं, यह तो मिस्&zwj;टर रसल की चर्चा थी&quot; मुन्शी चुन्&zwj;नीलाल नें बात उड़ानें के वास्&zwj;ते गोल-मोल कहा.</p>
			<p>
				&quot;उस्&zwj;का क्&zwj;या लेनदेन है ? उस्&zwj;का मामला अब तक अदालत मैं तो नहीं पहुँचा ?&quot; लाला ब्रजकिशोर पूछनें लगे.</p>
			<p>
				&quot;वह एक नीलका सौदागर है और उस्&zwj;पर बीस, पच्&zwj;चीस हजार रुपे अपनें लेनें हैं. इस्&zwj;समय उस्&zwj;की नीलकी कोठी और कुछ बिस्वै बिस्&zwj;वान्सी दूसरे की डिक्री मैं नीलाम पर चढ़े हैं और नीलाम की तारीख मैं केवल दो दिन बाकी हैं. नीलाम हुए पीछै अपनें रुपे पटनें की कोई सूरत नहीं मालूम होती इसलिये ये लोग कहते थे कि गहना गिरवी रखकर उस्&zwj;का कर्ज चुका दो परन्&zwj;तु इतना बंदोबस्&zwj;त तो इस्&zwj;समय किसी तरह नहीं हो सक्ता&quot; लाला मदनमोहन नें लजाते हुए कहा.</p>
			<p>
				&quot;अभी आप को अपनें कर्जेका प्रबन्&zwj;ध करना है और यह मामला केवल मुहलत लेनें सै कुछ दिन टल सक्ता है&quot; लाला ब्रजकिशोर नें अपनें मनका संदेह छिपाकर कहा.</p>
			<p>
				&quot;मैं जान्ता हूँ कि मेरा कर्ज चुकानें के लिये तो मेरे मित्रों की तरफ़ सै आज कल मैं बहुत रुपया आ पहुँचेगा&quot; लाला मदनमोहन नें अपनी समझ मूजिब जवाब दिया.</p>
			<p>
				&quot;और मुहलत कई बार लेली गई है इस्&zwj;सै अब मिलनी कठिन है&quot; मास्&zwj;टर शिंभूदयाल बोले.</p>
			<p>
				&quot;मैं खयाल करता हूँ कि अदालत को विश्&zwj;वास योग्&zwj;य कारण बता दिया जायगा तो मुहलत अवश्&zwj;य मिल जायगी&quot; लाला ब्रजकिशोर नें कहा.</p>
			<p>
				&quot;और जो न मिली ?&quot; शिंभूदयाल हुज्&zwj;जत करनें लगा.</p>
			<p>
				&quot;तो मैं अपनी जामिनी देकर जायदाद नीलाम न होनें दूंगा&quot; ब्रजकिशोर नें जवाब दिया और अब शिंभूदयाल को बोलनें की कोई जगह न रही.</p>
			<p>
				&quot;कल कई मुकद्दमों की तारीखैं लगरही हैं और अबतक मैं उन्&zwj;के हाल सै कुछ भेदी नहीं हूँ. तुमको अवकाश हो तो लाला साहब सै आज्ञा लेकर थोड़ी देरके लिये मेरे साथ चलो&quot; लाला ब्रजकिशोर नें मुन्शी चुन्&zwj;नीलाल सै कहा.</p>
			<p>
				&quot;हां, हां तुम साथ जाकर सब बातें अच्&zwj;छी तरह समझा आओ&quot; लाला मदनमोहन नें मुन्शी चुन्&zwj;नीलाल को हुक्&zwj;म दिया.</p>
			<p>
				&quot;आप इस्&zwj;समय किसी काम के लिये किसीको अपना गहना न दें. ऐसे अवसरपर ऐसी बातों मैं तरह, तरहका डर रहता है&quot; लाला ब्रजकिशोर नें जाती बार मदनमोहन सै संकेत मैं कहा और मुन्शी चुन्&zwj;नीलाल को साथ लेकर रुख़सत हुए.</p>
			<p>
				आज लाला मदनमोहन की सभा मैं वह शोभा न थी. केवल चुन्&zwj;नीलाल शिंभूदयाल आदि दो चार आदमी दिखाई देते थे परन्&zwj;तु उन्&zwj;के मन भी बुझे हुए थे. हँसी चुहल की बातें किसी के मुखसै नहीं सुनाई देती थीं. खास्कर ब्रजकिशोर और चुन्&zwj;नीलाल के गए पीछे तो और भी सुस्&zwj;ती छागई. मकान सुन्&zwj;सान मालूम होनें लगा. शिंभूदयाल ऊपर के मन सै हँसी चुहल की कुछ, कुछ बातें बनाता था परन्&zwj;तु उन्&zwj;मैं मोमके फूलकी तरह कुछ रस न था. निदान थोड़ी देर इधर-उधर की बातें बनाकर सब अपनें, अपनें रस्&zwj;ते लगे और लाला मदनमोहन भी मुर्झाए चित्तसै पलंग पर जा लेटे.</p>
			<p>
				<strong>प्रकरण </strong> <strong>-</strong> <strong>३१</strong></p>
			<p>
				<strong>-----&times;-----</strong></p>
			<p>
				<em>चालाक की चूक.</em></p>
			<p>
				<strong>सुखदिखाय दुख दीजिये खलसों लरियेकाहि</strong></p>
			<p>
				<strong>जो गुर दीयेही मरै </strong> <strong>क्यौं</strong> <strong>विष दीजै ताहि </strong> <strong>?</strong></p>
			<p>
				बृन्&zwj;द.</p>
			<p>
				&quot;लाला मदनमोहन का लेन देन किस्&zwj;तरह पर है ?&quot; ब्रजकिशोर नें मकान पर पहुँचते ही चुन्&zwj;नीलाल सै पूछा.</p>
			<p>
				&quot;विगत बार हाल तो कागज तैयार होनें पर मालूम होगा परन्&zwj;तु अंदाज यह है कि पचास हजार के लगभग तो मिस्&zwj;टर ब्राइट के देनें होंगे, पन्दरह बीस हजार आगाहसनजान महम्&zwj;मद जान वगैरे खेरीज सौदागरों के देनें होंगे, दस बारह हजार कलकत्ते, मुंबई के सौदागरों के देनें होंगे, पचास हजार मैं निहालचंद, हरकिशोर वगैर बाजार के दुकानदार और दिसावरों के आढ़तिये आ गये&quot; मुन्शी चुन्&zwj;नीलाल नें जवाब दिया.</p>
			<p>
				&quot;और लेनें किस, किस पर हैं ?&quot; ब्रजकिशोर नें पूछा.</p>
			<p>
				&quot;बीस पच्&zwj;चीस हजार तो मिस्&zwj;टर रसल की तरफ़ बाकी होगें, दस बार&zwj;ह हजार आगरे के एक जौहरी मैं जवाहरात की बिक्रीके लेनें हैं, दस पंदरह हजार यहां के बाजारवालों मैं और दिसावरों के आढ़तियों में लेनें होंगे. पांच, सात हजारका खेरीज लोगों मैं और नौकरों मैं बाकी होंगे, आठ दस हजार का व्&zwj;यापार सीगे का माल मौजूद है, पांच हजार रुपे अलीपुर रोड के ठेके बाबत सरकार सै मिलनेंवाले हैं और रहनें का मकान, बाग. सवारी सर सामान वगैरे सब इन्&zwj;सै अलग हैं&quot; मुन्शी चुन्&zwj;नीलालनें जवाब दिया.</p>
			<p>
				&quot;इस तरह अटकल पंच्चू हिसाब बतानें सै कुछ काम नहीं चल्ता. जब तक लेनें देनें का ठीक हाल मालूम नहीं फैस्ला किस तरह किया जाय ? तुम सबेरे लाला जवाहरलाल को मेरे पास भेज देना मैं उस्सै सब हाल पूछ लूंगा. ऐसे अवसर पर असावधानी रखनें सै देना सिर पर बना रहता है और लेना मिट्टी हो जाता है&quot; ब्रजकिशोर नें कहा.</p>
			<p>
				&quot;कागज बहुत दिनों का चढ़ रहा है और बहुत जमा खर्च होनें बाकी है इस लिये कागज सै कुछ नहीं मालूम हो सक्ता&quot; मुन्शी चुन्&zwj;नीलालनें बात उड़ानें की तजबीज की.</p>
			<p>
				&quot;कुछ हर्ज नहीं, मैं लोगों सै जिरहके सवाल करके अपना मतलब निकाल लूंगा. मुझको अदालत मैं हर तरहके मनुष्&zwj;यों सै नित्&zwj;य काम पड़ता है&quot; लाला ब्रजकिशोर कहनें लगे &quot;तुमनें आज सबेरे मुझसै सफाई करनें की बात कही थी परन्&zwj;तु अभी सै उस्&zwj;मैं अन्&zwj;तर आनें लगा. मै वहां पहुँचा उस्&zwj;समय तुम लोग लाला साहब सै गहना लेनें की तजबीज कर रहे थे परन्&zwj;तु मेरे पहुँचते ही वह बात उड़ानें लगे. मुझको कुछ का कुछ समझानें लगे सो मैं ऐसा अन्&zwj;समझ नहीं हूँ. यदि मेरा रहना तुमको असह्य है, मेरे मेल से तुम्&zwj;हारी कमाई मैं जर्क आता है, मेरे मेल करनें का तुमको पछतावा होता है तो मैं तुम्&zwj;हारी मारफत मेल करकै तुम्&zwj;हारा नुक्&zwj;सान हरगिज नहीं किया चाहता, लाला साहब सै मेल नहीं रक्&zwj;खा चाहता. तुम अपना बंदोवस्&zwj;त आप कर लेना.&quot;</p>
			<p>
				&quot;आप वृथा खेद करते हैं. मैंनें आप से छिप कर कोन्&zwj;सा काम किया ? आप के मेल सै मेरी अप्रसन्&zwj;नता कैसे मालूम हुई ? आप पहुँचे जब निस्&zwj;सन्&zwj;देह शिंभूदयालनें मिस्&zwj;टर रसल के लिये गहनें की चर्चा छेड़ी थी परन्&zwj;तु वह कुछ पक्&zwj;की बात न थी और आपकी सलाह बिना किसी तरह पूरी नहीं पड़ सक्ती थी. आपसै पहले बात करनें का समय नहीं मिला इसी लिये आपके साम्नें बात करनें मैं इतना संकोच हुआ था परन्&zwj;तु आप को हमारी तरफ़ सै अब तक इतना संदेह बना रहा है तो आप लाला साहबके छोड़नें का बिचार क्&zwj;यों करते हैं आप के लिये हमहीं अपनी आवाजाई बन्&zwj;द कर देंगे&quot; मुन्शी चुन्&zwj;नीलाल नें कहा.</p>
			<p>
				सादी नें सच कहा है &quot;बृद्धा बेश्&zwj;या तपश्विनी न होय तो और क्&zwj;या करे ? उतरा सेनक किसीका क्&zwj;या बिगाड़कर सक्ता है कि साधु न बनें ?&quot; <a href="http://hindisamay.com/upanyas/pariksha_guru.htm#_ftn10" name="_ftnref10" title="">[10]</a> लाला ब्रजकिशोर मुस्&zwj;कराकर कहनें लगे &quot;मैं किसी काम मैं किसी का उपकार नहीं सहा चाहता. यदि कोई मुझपर थोड़ा सा उपकार करे तो मैं उस्से अधिक करनें की इच्&zwj;छा रखता हूँ फ़िर मुझको इस थोथे काम मैं किसी का उपकार उठानें की क्&zwj;या ज़रूरत है ? जो तुम महरबानी करके मेरा पूरा महन्&zwj;ताना मुझको दिवा दोगे तो मैं इसी मैं तुम्&zwj;हारी बड़ी सहायता समझूंगा और प्रसन्&zwj;नता सै तुम्&zwj;हारा कमीशन तुम्&zwj;हारी नजर करूंगा&quot; लाला ब्रजकिशोर इस बातचीत मैं ठेठ सै अपनी सच्&zwj;ची सावधानी के साथ एक दाव खेल रहे थे. उन्&zwj;नें इस युक्ति सै बात-चीत की थी जिस्सै उनका कुछ स्&zwj;वार्थ न मालूम पड़े और चुन्&zwj;नीलाल आप सै आप मदनमोहन को छोड़ जानें के लिये तैयार हो जाय, पास रहनें मैं अपनी हानि, और छोड़ जानें मैं अपना फायदा समझे बल्कि जाते, जाते अपनें फ़ायदे के लालच सै ब्रजकिशोर का महन्&zwj;ताना भी दिवाता जाय.</p>
			<p>
				&quot;आप अपना महन्&zwj;ताना भी लें और लाला मदनमोहन के यहां कुल अख्&zwj;त्&zwj;यार भी लें हमको तो हर भांति आपकी प्रसन्&zwj;नता करनी है हमनें तो आपकी शरण ली है. हमारा तो यही निवेदन है कि इस्&zwj;समय आप हमारी इज्&zwj;जत बचालें&quot; मुन्शी चुन्&zwj;नीलाल नें हार मानकर कहा. वह भीतर सै चाहे जैसा पापी था परन्&zwj;तु प्रगट मैं अपनी इज्&zwj;जत खोनें सै बहुत डरता था. संसार मैं बड़ा भला मानस बना फ़िरता था और इसी भलमनसात के नीचे उसनें अपनें सब पाप छिपा रखे थे.</p>
			<p>
				&quot;इन बातों सै इज्&zwj;जत का क्&zwj;या संबन्&zwj;ध है ! मुझसै हो सकेगा जहां तक मैं तुम्&zwj;हारी इज्&zwj;जत पर धब्&zwj;बा न आनें दूंगा परन्&zwj;तु इस कठिन समय मैं तुम मदनमोहन के छोड़नें का बिचार करते हो इस्मैं मुझको तुम्हारी भूल मालूम होती है. ऐसा न होकि पीछै सै तुम्&zwj;हें पछताना पड़े. चारों तरफ़ दृष्टि रखकर बुद्धिमान मनुष्&zwj;य काम किया करते हैं&quot; लाला ब्रजकिशोर नें युक्तिसै कहा.</p>
			<p>
				&quot;तो क्&zwj;या इस्&zwj;समय आपकी राय मैं लाला मदनमोहन के पास सै हमारा अलग होना अनुचित है ?&quot; मुन्शी चुन्&zwj;नीलाल नें ब्रजकिशोर पर बोझ डालकर पूछा.</p>
			<p>
				&quot;मैं साफ कुछ नहीं कह सकता क्&zwj;योंकि और की निस्बत वह अपना हानि लाभ आप अधिक समझ सकते हैं&quot; लाला ब्रजकिशोर नें भरम मैं कहा.</p>
			<p>
				&quot;तो खैर मेरी तुच्&zwj;छ बुद्धि मैं इस्&zwj;समय हमारी निस्&zwj;बत आप लाला मदनमोहन की अधिक सहायता कर सकते हैं और इसी मैं हमारी भी भलाई है&quot; मुन्शी चुन्&zwj;नीलाल बोले.</p>
			<p>
				&quot;तुमनें इन दिनों मैं नवल और जुगल (ब्रजकिशोर के छोटे भाई) की भी परीक्षा ली या नहीं ! तुम गए तब वह बहुत छोटे थे परन्&zwj;तु अब कुछ होशियार होते चले हैं&quot; लाला ब्रजकिशोर नें पहली बात बदलकर घरबिधकी चर्चा छेड़ी;</p>
			<p>
				&quot;मैनें आज उन्&zwj;को नहीं देखा परन्&zwj;तु मुझको उनकी तरफ़ सै भली भांत विश्&zwj;वास है. भला आपकी शिक्षा पाए पीछै किसी तरह की कसर रह सकती है ?&quot; मुन्शी चुन्&zwj;नीलालनें कहा.</p>
			<p>
				&quot;भाई ! तुम तो फ़िर खुशामद की बातें करनें लगे. यह रहनें दो. घर मैं खुशामद की क्&zwj;या ज़रूरत है ?&quot; लाला ब्रजकिशोर नें नरम ओलंभा दिया और चुन्&zwj;नीलाल उनसै रुख़सत होकर अपनें घर गया.</p>
			<p>
				<strong>प्रकरण </strong> <strong>-</strong> <strong>३२</strong></p>
			<p>
				<strong>-----&times;-----</strong></p>
			<p>
				<em>अदालत.</em></p>
			<p>
				<strong>काम परेही जानि</strong> <strong>ये</strong> <strong>जो नर जैसो होय ।।</strong></p>
			<p>
				<strong>बिन ताये खोटो खरो गहनों लखै न कोय ।।</strong></p>
			<p>
				बृन्&zwj;द.</p>
			<p>
				अदालत में हाकिम कुर्सीपर बैठे इज्&zwj;लास कर रहे हैं. सब अ&zwj;हलकार अपनी, अपनी जगह बैठे हैं निहालचंद मोदी का मुकद्दमा हो रहा है. उस्&zwj;की तरफ़ सै लतीफ हुसैन वकील हैं. मदनमोहनकी तरफ़ सै लाला ब्रजकिशोर जवाबदिही करते हैं. ब्रजकिशोर नें बचपन मैं मदनमोहन के हां बैठकर हिंदी पढ़ी थी इस वास्तै वह सराफी कागज की रीति भांति अच्&zwj;छी तरह जान्&zwj;ता था और उस्&zwj;नें मुकद्दमा छिड़नें सै पहले मामूली फीस देकर निहालचंद के बही खाते अच्&zwj;छी तरह देख लिये थे. इस मुकद्दमें मैं क़ानूनी बहस कुछ न थी केवल लेन देनका मामला था.</p>
			<p>
				ब्रजकिशोर नें निहालचंदको गवाह ठैराकर उस्&zwj;सै जिरहके सवाल पूछनें शुरू किये &quot;तुम्&zwj;हारा लेन देन रुक्&zwj;के पर्चों सै है !&quot;</p>
			<p>
				जवाब &quot;नहीं&quot;</p>
			<p>
				&quot;तो तुम किस तरह लेन देन रखते हो ?&quot;</p>
			<p>
				ज० &quot;नोकरों की मारफत&quot;</p>
			<p>
				&quot;तुमको कैसे मालूम होता है कि यह आदमी लाला मदनमोहन की तरफ़ सै माल लेनें आया है और उन्&zwj;हींके हां ले जायगा !&quot;</p>
			<p>
				&quot;हम यह नहीं जान सक्&zwj;ते परन्&zwj;तु लाला साहब का हुक्&zwj;म है कि वह लोग जो, सामान मांगें तत्&zwj;काल दे दिया करो&quot;</p>
			<p>
				&quot;अच्&zwj;छा ? वह हुक्&zwj;म दिखाओ !&quot;</p>
			<p>
				ज० &quot;वह हुक्&zwj;म लिखकर नहीं दिया था जबानी है&quot;</p>
			<p>
				&quot;अच्&zwj;छा ! वह हुक्&zwj;म किस्के आगे दिया था-?&quot; किस किसके लिये दिया था !&quot; कितनें दिन हुए ?&quot; &quot;कौन्सा समय था ?&quot; &quot;कौन्&zwj;सी जगह थी ?&quot; &quot;क्&zwj;या कहा था ?&quot;</p>
			<p>
				&quot;बहुत दिन की बात है मुझको अच्&zwj;छी तरह याद नहीं है&quot;</p>
			<p>
				&quot;अच्&zwj;छा ? जितनी बात याद हो वही बताओ ?&quot;</p>
			<p>
				ज० &quot;मैं इस्&zwj;समय कुछ नहीं कह सक्&zwj;ता&quot;</p>
			<p>
				&quot;तो क्&zwj;या किसीसै पूछकर कहोगे ?&quot;</p>
			<p>
				&quot;ज० &quot;जी नहीं याद करके कहूँगा&quot;</p>
			<p>
				&quot;अच्&zwj;छा ! तुम्&zwj;हारा हिसाब होकर बीच मैं बाकी निकल चुकी है ?&quot;</p>
			<p>
				ज० &quot;नहीं&quot;</p>
			<p>
				&quot;तो तुमनें सालकी साल बाकी निकालकर ब्&zwj;याजपर ब्&zwj;याज कैसे लगा लिया ?&quot;</p>
			<p>
				&quot;साहुकारेका दस्&zwj;तूर यही है,&quot;</p>
			<p>
				&quot;साहूकारेमैं तो सालकी साल हिसा&zwj;ब होकर ब्&zwj;याज लगाया जाता है फ़िर तुमनें हिसाब क्&zwj;यों नहीं किया ?&quot;</p>
			<p>
				ज० &quot;अवकाश नहीं मिला&quot;</p>
			<p>
				&quot;तुम्&zwj;हारी बहियोंमैं उदरत खाते सै क्&zwj;या मतलब है ?&quot;</p>
			<p>
				&quot;लाला मदनमोहनके लेन देन सिवाय आप और किसी खाते का सवाल न करें&quot; निहालचंदके वकीलनें कहा.</p>
			<p>
				&quot;मुझको इससै लाला मदनमोहन के लेन देनका विशेष सम्बन्ध मालूम होता है इसीसै मैंनें वह सवाल किया है&quot; लाला ब्रजकिशोरनें जवाब दिया और परिणाम मैं हाकिम के हुक्&zwj;म सै यह सवाल पूछा गया.</p>
			<p>
				&quot;जो रक़मैं बही खाते मैं हिसाब पक्&zwj;का करके लिखी जानेंके लायक होती हैं और तत्&zwj;काल उन्&zwj;का हिसाब पक्&zwj;का नहीं हो सक्&zwj;ता वह रक़मैं हिसाब की सफाई हौनें तक इस खाते मैं रहती हैं और सफाई होनें पर जहांकी तहां चली जाती है&quot; निहालचंदनें जवाब दिया.</p>
			<p>
				&quot;अच्&zwj;छा ! तुम्&zwj;हारे हां जिन मितियों मैं बहुत करके लाला मदनमोहन के नाम बड़ी, बड़ी रक़में लिखी गई हैं उनहीं मितियों मैं उदरत खाते कुछ रक़म जमा की गई है और फ़िर कुछ दिन पीछे उदरत खाते नाम लिखकर वह रक़में लोगोंको</p>
			<p>
				हाथों हाथ दे दी गई हैं या उन्&zwj;के खाते मैं जमा कर दी गई हैं इस्का क्&zwj;या सबब है ?&quot; लाला ब्रजकिशोरनें पूछा.</p>
			<p>
				&quot;मैं पहले कह चुका हूँ कि जिन लोगों की रक़में अलल हिसाब आती जाती हैं या जिन्&zwj;का लेन देन थोड़े दिनके वास्&zwj;तै हुआ करता है उन्&zwj;की रक़म कुछ दिनके लिये इस तरह पर उदरत खाते मैं रहती है परन्&zwj;तु मैं किसी ख़ास रक़मका हाल बही देखे बिना नहीं बता सक्ता&quot; निहालचंदनें जवाब दिया.</p>
			<p>
				&quot;और यह भी ज़रूर है कि जिस दिन लाला मदनमोहन का काम पड़े उस दिनकी यह कारवाई अयोग्&zwj;य समझी जाय ?&quot; निहालचंदके वकीलनें कहा.</p>
			<p>
				&quot;तो ये क्&zwj;या ज़रूर है कि जिस मितिमैं लाला मदनमोहनके नाम बड़ी रक़म लिखी जाय उसी मितीमैं कुछ रक़म उदरत खाते जमा हो और थोड़े दिन पीछै वह रक़म जैसीकी तैसी लोगों को बांट दी जाय ?&quot; लाला ब्रजकिशोरनें जवाब दिया.</p>
			<p>
				&quot;देखो जी ! इस मुकद्दमेमैं किसी तरह का फ़रेब साबित होगा तो हम उसै तत्&zwj;काल फ़ौजदारी सुदुर्द कर देंगे&quot; हाकिमनें संदेह करके कहा.</p>
			<p>
				&quot;हजूर हमको एक दिनकी मुहलत मिल जाय. हम इन सब बातोंके लिये लाला ब्रजकिशोर साहबकी दिलजमई अच्&zwj;छी तरह कर देंगे&quot; निहालचंद के वकीलनें हाकिम सै अर्ज की और ब्रजकिशोरनें इस बातको खुशी सै मंजूर किया.</p>
			<p>
				उदरत खाते सै लाला मदनमोहनके नौकरों की कमीशन वगैरे का हाल खुल्&zwj;ता था. जहां रक़म जमा थी किस्&zwj;सै आई ? किस बाबत आई इसका कुछ पता न था परन्&zwj;तु जहां रकम दी गई मदनमोहनके नोकरोंका अलग, अलग नाम लिखा था और हिसाब लगानें सै उसका भेद भाव अच्&zwj;छी तरह मिल सक्&zwj;ता था. जिन नोकरोंके खाते थे उन्&zwj;के खातोंमैं यह रकमें जमा हुई थीं और कानूनके अनुसार ऐसे मामलोंमैं रिश्&zwj;वत लेनें देनें वाले दोनों अपराधी थे परन्तु ब्रजकिशोरके मनमैं इन्&zwj;के फंसानें की इच्&zwj;छा न थी वह केवल नमूना दिखाकर लेनदारों की हिम्&zwj;मत घटाया चाहता था. उस्&zwj;नें ऐसी लपेट सै सवाल किये थे कि हाकिम को भारी न लगे और लेनदारोंके चित्तमैं गढ़ जांय सो ब्रजकिशोर की इतनी ही पकड़सै बहुतसे लेनदारों के छक्&zwj;के छूट गए.</p>
			<p>
				कितनें ही छिपे लुच्&zwj;चे मदनमोहनकी बेखरची, और कागजका अंधेर, लेनदारों का हुल्&zwj;लड़, मुकद्दमोंके झटपट हो जानेंकी उम्मेद, मदनमोहनके नोकरोंकी स्&zwj;वार्थपरता के भरोसे पर कुछ कुछ बढ़ाकर दावे कर बैठे थे. यह सूरत देखतेही उन्के पांव तलेकी जमीन निकल गई. मिस्&zwj;टर ब्राइट की कुर्की मैं सब माल अस्&zwj;बाबके हो जानें सै लेनदारोंको अपनी रकम के पटनेंका संदेह तो पहलेही हो गया था. अब किसी तरह की लपेट आजानें पर इज्&zwj;जत खो बैठनेंका डर मालूम होनें लगा &quot;नमाजको गए थे रोजे गले पड़े&quot;</p>
			<p>
				सिवायमैं यह चर्चा सुनाई दी कि मदनमोहन को और, और दिसावरों का बहुत देना है. यदि सब माल जायदाद नीलाम होकर हिस्से रसदी सब लेनदारों को दिया गया तो भी बहुत थोड़ी रकम पल्&zwj;ले पड़ेगी, ब्रजकिशोरसै लोग इस्&zwj;का हाल पूछते थे तब वह अजान बन्कर अलग हो जाता था इस्&zwj;सै लोगोंकी और भी छाती बैठी जाती थी. जिस्&zwj;तरह पलभर मैं मदनमोहन के दिवालेकी चर्चा चारों तरफ़ फैल गई थी इसी तरह अब यह सब बातें अफ़वाकी जहरी हवामैं मिलकर चारों तरफ़ उड़नें लगीं.</p>
			<p>
				मोदीके मुकद्दमें के सिवाय आज कोई पेचदार मुकद्दमा अदालतमैं न हुआ जिन्&zwj;के मुकद्दमोंमैं आज की तारीख लगी थी उन्&zwj;नें भी निहालचंदके मुकद्दमें का परिणाम देखनेंके लिये अपनें मुकद्दमें एक, एक दो, दो दिन आगे बढ़वा दिये.</p>
			<p>
				जब इस कामसै अवकाश मिला तो लाला ब्रजकिशोरनें अदालतसै अर्ज करके मिस्&zwj;टर रसलकी जायदाद नीलाम होनें की तारीख आगे बढ़वा दी परन्&zwj;तु यह बात ऐसी सीधी थी कि इस्&zwj;के लिये कुछ विशेष परिश्रम न उठाना पड़ा.</p>
			<p>
				लाला ब्रजकिशोर की चाल देखकर बड़ा आश्&zwj;चर्य होता है. सब लेनदार चारों तरफ़सै निराश होकर उस्&zwj;के पास आते हैं परन्&zwj;तु वह आप उस्सै अधिक निराश मालूम होता है. वह उन्&zwj;के साथ बड़ा बेपरवाई सै बातचीत करता है उन्&zwj;को हर तरहके चढ़ाव उतार दिखाता है जब वह लोग अपना पीछा छुटानें के लिये उस्से बहुत आधीनता करते हैं तो वह बड़ी बेपरवाईसै उन्&zwj;के साथ लगाव की बात करता है परन्&zwj;तु जब वह किसी बात पर जमते हैं तो वह आप कच्&zwj;चा पक्&zwj;का होनें लगता है उल्&zwj;टी सीधीं बात करके अपनी बातसै निकला चाहता है और जब कोई बात मंजूर करता है तो बड़ी आनाकानीसै जबान निकलनें के कारण उस्&zwj;को यह बोझ उठाना पड़ता हो ऐसा रूप दिखाई देता है. कचहरी से लौटती बार उस्&zwj;ने घन्टे डेढ़ घन्टे मिस्&zwj;टर ब्राइटसै एकाँतमैं बातचीत की ! अदालतके कामोंमें उस्&zwj;का वैसा ही उद्योग दिखाई देता है परन्&zwj;तु दरअसल वह किसी अत्यन्त कठिन काममैं लग रहा हो ऐसा ढंग मालूम होता है उस्&zwj;के पहले सब काम नियमानुसार दिखाई देते थे परन्तु इस समय कुछ क्रम नहीं रहा इस्&zwj;समय उसके सब काम परस्&zwj;पर बिपरीत दिखाई देते हैं इसलिये उस्&zwj;का निज भाव पहचान्&zwj;ना बहुत कठिन है परन्&zwj;तु हम केवल इतनी बात पर संतोष बांध बैठे हैं कि जब उस्&zwj;की कारवाईका परिणाम प्रगट हो जायगा तो वह अपना भाव सर्व साधारण की दृष्टिसे कैसे गुप्&zwj;त रख सकेगा ?</p>
			<p>
				<strong>प्रकर</strong> <strong>ण</strong> <strong>-३३.</strong></p>
			<p>
				<strong>-----&times;-----</strong></p>
			<p>
				<em>मित्रपरीक्षा.</em></p>
			<p>
				<strong>धन न भयेहू मित्रकी सज्&zwj;जन </strong> <strong>करत</strong> <strong>सहाय ।।</strong></p>
			<p>
				<strong>मित्र भाव जाचे बिना कैसे जान्&zwj;यो जाय ।। <a href="http://hindisamay.com/upanyas/pariksha_guru.htm#_ftn11" name="_ftnref11" title=""><strong>[11]</strong></a> </strong></p>
			<p>
				विदुरप्रजागरे</p>
			<p>
				आज तो लाला ब्रजकिशोर की बातोंमैं लाला मदनमोहन की बात ही भूल गये थे !</p>
			<p>
				लाला मदनमोहन के मकान पर वैसी ही सुस्ती छा रही है केवल मास्&zwj;टर शिंभूदयाल और मुन्शी चुन्&zwj;नीलाल आदि तीन, चार आदमी दिखाई देते हैं परन्&zwj;तु उन्&zwj;का भी होना न होना एकसा है वह भी अपनें निकासका रस्&zwj;ता ढूंढ़ रहे हैं. हम अबतक लाला मदनमोहनके बाकी मुसाहबोंकी पहचान करानें के लिये अवकाश देख रहे थे इतनेंमैं उन्&zwj;नें मदनमोहन का साथ छोड़ कर अपनी पहचान आप बतादी. हरगोबिन्&zwj;द और पुरुषोत्तमदास नें भी कल सै सूरत नहीं दिखाई थी. बाबू बैजनाथ को बुलानें के लिये आदमी गया था परन्&zwj;तु उन्&zwj;हैं आनें का अवकाश न मिला. लाला हरदयाल साहब के नाम कुछ दिन के लिये थोड़े रुपे हाथ उधार देनें को लिखा गया था परन्&zwj;तु उन्&zwj;का भी जवाब नहीं आया. लाला मदनमोहन का ध्&zwj;यान सबसै अधिक डाककी तरफ़ लग रहा था उन्को विश्वास था कि मित्रों के तरफ़सै अवश्&zwj;य अवश्&zwj;य सहायता मिलेगी बल्कि कोई, कोई तो तार की मार्फ़त रुपे भिजवायेंगे.</p>
			<p>
				&quot;क्&zwj;या करें? बुद्धि काम नहीं करती&quot; मास्&zwj;टर शिंभूदयाल नें समय देखकर अपनें मतलब की बात छेड़ी &quot;इन्&zwj;हीं दिनोंमैं यहां काम है और इन्हीं दिनों मैं लड़कों का इमतहान है. कल मुझको वहां पहुँचनें मैं पाव घन्टे की देर हो गई थी इस्&zwj;पर हेडमास्&zwj;टर सिर हो गये. वहां न जायं तो रोजगार जाता है यहां न रहैं तो मन नहीं मानता (मदनमोहन सै) आप आज्ञा दें जैसा किया जाय ?&quot;</p>
			<p>
				&quot;खैर ? यहां का तो होना होगा सो हो रहैगा तुम अपना रोज़गार न खोओ&quot; लाला मदनमोहन नें रुखाई सै जवाब दिया.</p>
			<p>
				&quot;क्&zwj;या करूं ? लाचार हूँ&quot; मास्&zwj;टर शिंभूदयाल बोले &quot;यहां आए बिना तो मन नहीं मानेंगा परन्&zwj;तु हां कुछ कम आना होगा आठ पहर की हाजरी न सध सकेगी. मेरी देह मदरसेमैं रहेगी परन्&zwj;तु मेरा मन यहां लगा रहैगा&quot;</p>
			<p>
				&quot;बस आपकी इतनी ही महरबानी बहुत है&quot; लाला मदनमोहन नें जोर देकर कहा.</p>
			<p>
				निदान मास्&zwj;टर शिंभूदयाल मदरसे जानें का समय बताकर रूख़सत हुए.</p>
			<p>
				&quot;आज निहालचंद का मुकद्दमा है देखैं ब्रजकिशोर कैसी पैरवी करते हैं&quot; मुन्शी चुन्&zwj;नीलालनें कहा &quot;कल आपके पाकटचेन देनेंसै उन्&zwj;का मन बहुत बढ़गया परन्तु वह उसे अपनें महन्&zwj;तानें मैं न समझैं. मेरे निकट अब उन्&zwj;का महन्ताना तत्&zwj;काल भेज देना चाहिए जिस्&zwj;सै उन्&zwj;को यह संदेह न रहै और मन लगाकर अपनें मुकद्दमों मैं अच्&zwj;छी जवाब दि&zwj;ही करैं मैं इन्के पास रहक़र देख चुका हूं कि यह अपनें मुखसै तो कुछ नहीं कहते परन्&zwj;तु इन्&zwj;के साथ जो जितना उपकार करता है यह उस्&zwj;सै बढ़कर उसका काम कर देते हैं&quot;</p>
			<p>
				&quot;अच्&zwj;छा ! तो आज शाम को कोई कीमती चीज इन्&zwj;के महन्&zwj;तानेंमैं दे देंगे और काम अच्&zwj;छा किया तो शुक्राना जुदा देंगे&quot; लाला मदनमोहननें कहा.</p>
			<p>
				इतनें मैं डाक आई उस्&zwj;मैं एक रजिस्&zwj;ट्री चिट्ठी मेरठसै एक मित्र की आई थी जिस्&zwj;मैं दस हजार की दर्शनी हुंडी निकली और यह लिखा था कि &quot;जितनें रुपे चाहियें और मंगा लेना. आपका घर है&quot; लाला मदनमोहन यह चिट्ठी देखते ही उछल पड़े और अपनें मित्रों की बड़ाई करनें लगे. हुंडी तत्&zwj;काल सकरानें को भेज दी परन्&zwj;तु जिसके नाम हुंडी थी उस्&zwj;नें यह कहक़र हुंडी सिकारनेंसै इन्&zwj;कार किया कि जिस साहूकार के हां सै लाला मदनमोहन के पास हुंडी आई है उसीनें तार देकर मुझको हुंडी सिकारनें की मनाई की है इस्&zwj;सै सब भेद खुल गया. असल बात यह थी कि जिस्&zwj;समय मदनमोहन की चिट्ठी उस्&zwj;के पास पहुँची उस्को मदनमोहनके बिगड़नें का जरा भी संदेह न था इसलिये मदनमोहन की चिट्ठी पहुँचते ही उस्&zwj;नें सच्&zwj;ची प्रीति दिखानेंके लिये दस हजार की हुंडी खामदी परन्&zwj;तु पीछेसै और लोगोंकी जबानी मदनमोहन के बिगड़नें का हाल सुन्कर घबराया और तत्&zwj;काल तार देकर हुंडी खड़ी रखवादी.</p>
			<p>
				लाला मदनमोहन इस तरह अपनें एक मित्रके छलसै निराश होकर तीसरे पहर अपनें शहरके मित्रोंसै सहायता मांगनेंके लिये आप सवार हुए. पहलै रस्&zwj;तै मैं जो लोग झुक-झुक कर सलाम करते थे वही आज इन्&zwj;हें देखकर मुख फेरनें लगे बल्कि कोई, कोई तो आवाजें कसनें लगे. मदनमोहन को सबसै अधिक विश्&zwj;वास लाला हरदयाल का था इसलिये वह पहलै उसीके मकान पर पहुँचे.</p>
			<p>
				हरदयाल को मदनमोहनके काम बिगड़नें का हाल पहले मालूम हो चुका था और इसी वास्&zwj;तै उस्&zwj;नें मदनमोहन की चिट्ठी का जवाब नहीं भेजा था. अब मदनमोहनके आनें का हाल सुन्&zwj;ते ही वह जरासी देर मैं मदनमोहन के पास पहुँचा और बड़े सत्&zwj;कार सै मदनमोहनको लिवा लेजाकर अपनी बैठकमैं बिठाया.</p>
			<p>
				लाला मदनमोहननें कल सहायता मांगनेंके लिये चिट्ठी भेजी थी उस्&zwj;को पहलै उस्&zwj;नें हंसीकी बात ठैराई और जवाब न भेजनें का भी यही कारण बताया परन्&zwj;तु जब मदनमोहननें वह बात सच्&zwj;ची बताई और उस्&zwj;के पीछे का सब वृत्तान्त कहा तो लाला हरदयाल अत्&zwj;यन्&zwj;त दुखित हुए और बड़ी उमंगसे अपनी सब दौलत लाला मदनमोहन पर न्&zwj;योछावर करनें लगे. लाला हरदयाल की यह बातें केवल कहनें के लिये न थी वह दौड़कर अपनें गहनें का कलमदान उठा लाए और उस्मैंसै एक एक, रकम निकाल कर लाला मदनमोहन को देनें लगे. इतनें मैं एकाएक दरवाजा खुला हरदयाल का पिता भीतर पहुँचा और वह हरदयाल को जवाहरात की रकमें मदनमोहनके हाथमें देते देख कर क्रोध सै लाल हो गया.</p>
			<p>
				&quot;अभागे हटधर्मी ! मैंनें तुझको इतनी बार बरजा परन्&zwj;तु तू अपना हठ नहीं छोड़ता आजकल के कपूत लड़के इतनी बातको सच्&zwj;ची स्&zwj;वतन्&zwj;त्रता समझते हैं कि जहां तक हो सके बड़ों का निरादर और अपमान किया जाय, उन्&zwj;को मूर्ख और अनसमझ बताया जाय, परन्&zwj;तु मैं इन बातों को क़भी नहीं सहूँगा मेरे बैठे तुझको घर बरबाद करनें का क्&zwj;या अधिकार है ? निकल यहांसै काला मुंहक़र तेरी इच्&zwj;छा होय जहां चला जा मेरा तेरा कुछ सम्&zwj;बन्&zwj;ध नहीं रहा&quot; यह कह कर एक तमाचा जड़ दिया और गहना सम्&zwj;हाल, सम्हालकर संदूक मैं संदूक मैं रखनें लगा. थोड़ी देर पीछे लाला मदनमोहन की तरफ़ देखके कहा. &quot;संसारके सब काम रुपै सै चल्&zwj;ते हैं फ़िर जो लोग अपनी दौलत खोकर बैरागी बन बैठें और औरों की दौलत उड़ाकर उन्को भी अपनी तरह बैरागी बनाना चाहें वह मेरे निकट सर्वथा दया करनेंके योग्&zwj;य नहीं हैं और जो लोग ऐसे अज्ञानियों की सहायता करते हैं वह मेरे निकट ईश्&zwj;वर का नियम तोड़तेहैं और संसारी मनुष्&zwj;यों के लिये बड़ी हानिका काम करते हैं मेरे निकट ऐसे आदमियों को उन्की मूर्खताका दण्&zwj;ड अवश्&zwj;य होना चाहिये जिस्&zwj;सै और लोगों की आंखें खुलैं, क्&zwj;या मित्रता का यही अर्थ है कि आप तो डूबें सो डूबें अपनें साथ औरों को भी ले डूबें ! नहीं, नहीं आप ऐसे बिचार छोड़ दीजिये और चुपचुपाते अपनें घर की राह लीजिये यह समय अपनें मित्रोंको देनें का है अथवा उल्टा उन्&zwj;सै लेनें का है ?&quot;</p>
			<p>
				&quot;बुरे वक्&zwj;त मैं एक मित्रका जी दुखाना, और दयाके समय क्रूरता करनी, किसीकी दुखती चोट पर हँसना, एक गरीब को उस्&zwj;की गरीबीके कारण तुच्&zwj;छ समझना, अथवा उस्&zwj;की गरीबी की याद दिवाकर उसै सताना, दूसरे का बदला भुगताती बार अपनें मतलब का खयाल करना, कैसा ओछापन और घोर पाप है. जहां सज्&zwj;जन धनवानों की खुशामद सै दूर रहक़र गरीबोंका साथ देनें और सहायता करनें मैं सच्&zwj;ची सज्&zwj;जनता समझते हैं. कठोर वचन दो तरह से कहा जाता है. जो लोग अपनायत की रीति सै कहते हैं उन्&zwj;कीकहनसै तो अपनें चित्तमैं वफादारी और आधीनता बढ़ती हैं पर जो अभिमान की राहसै दूसरे को तुच्&zwj;छ बनाते हैं उन्&zwj;की कहनसै चित्तमैं क्रोध और धि:कार बढ़ता जाता है. हर तरह का घाव ओषधि सै अच्&zwj;छा हो सक्ता है परन्&zwj;तु मर्म बेधी बात का नासूर किसी तरह नहीं रुझता. विदुरजीनें सच कहा है &quot;नावक सर धनु तीर काढे कुढत शरीरते ।। कुबचन तीर गम्भीर कढत न क्&zwj;यों हूँ उर गढे ।। १।।&quot;</p>
			<p>
				निदान लाला मदनमोहन को यह कहना अत्&zwj;यन्&zwj;त असह्य हुई. वह तत्&zwj;काल उठकर वहांसै चल दिये परन्&zwj;तु बैठक सै बाहर जाते, जातै उन्हैं पीछैसै हरदयाल का यह बचन सुनकर बड़ा आश्&zwj;चर्य हुआ कि &quot;चलो यह स्&zwj;वांग (अभिनय) हो चुका अब अपना काम करो.&quot;</p>
			<p>
				लाला मदनमोहन वहां सै चलकर एक दूसरे मित्रके मकान पर पहुँचे और उस्&zwj;सै अपनै आनेंकी खबर कराई वह उस्&zwj;समय कमरेमैं मोजूद था परन्&zwj;तु उस्&zwj;नें लाला मदनमोहन को थोड़ी देर अपनें दरवाजे पर बाट दिखानेंमैं और अपनें कमरे को ज़रा मेज कुरसी, किताब, अखबार आदि सै सजाकर मिलनेंमैं अधिक शोभा समझी इसलिये कहला भेजा कि &quot;आप ठैरें लाला साहब भोजन करनें गये हैं अभी आकर आप सै मिलेंगे.&quot; देखिये आज-कलके सुधरे विचारोंका नमूना यह है ? थोड़ी देर पीछै वह लाला मदनमोहनको लिवानें आया और बड़े शिष्&zwj;टाचारसै लिवा ले जाकर उन्&zwj;हैं तकियेके सहारे बिठाया. लाला मदनमोहन को थोड़ी देर उस्&zwj;की बाट देखनी पड़ी थी इस्&zwj;की क्षमा चाही और इधर-उधर की दो चार बातें करके मानों कुछ चिट्ठियाँ अत्&zwj;यन्&zwj;त आवश्&zwj;यकीय लिखनी बाकी रह गई हों. इस्&zwj;तरह चिट्ठी लिखनें लगा परन्&zwj;तु दो चार पल पीछे फ़िर कलम रोककर बोला &quot;हां यह तो कहिये आपनें इस्&zwj;समय किस्&zwj;तरह परिश्रम किया ?&quot;</p>
			<p>
				&quot;क्&zwj;यों भाई ! आनें जानें का कुछ डर है ? क्&zwj;या मैं पहले क़भी तुम्&zwj;हारे यहां नहीं आया ? या तुम मेरे यहां नहीं गए ?&quot; लाला मदनमोहननें कहा.</p>
			<p>
				&quot;आपनें यह तो बड़ी कृपा की परन्&zwj;तु मेरे पूछनें का मतलब यह था कि कुछ ताबेदारी बताकर मुझे अधिक अनुग्रहीत कीजिये&quot; उस मनुष्&zwj;यनें अजानपनें मैं कहा.</p>
			<p>
				&quot;हां कुछ काम भी है. मुझको इस्&zwj;समय कुछ रुपे की ज़रूरत है मेरे पास बहुत कुछ माल अस्&zwj;बाब मौजूद है परन्&zwj;तु लोगोंनें बृथा तकाजा करके मुझको घबरा लिया&quot; लाला मदनमोहन भोले भाव सै बोले.</p>
			<p>
				&quot;मुझको बड़ा खेद है कि मैंनें अपना रुपया अभी एक और काम मैं लगा दिया यदि मुझको पहलै सै सूचना होती तो मैं सर्वथा वह काम न करता&quot; उस मनुष्&zwj;य नें जवाब दिया.</p>
			<p>
				&quot;अच्&zwj;छा ! कुछ चिन्&zwj;ता नहीं आप मेरे लेनदारोंकी जमाखातर ज़रा अपनी तरफ़ सै कर दें.</p>
			<p>
				&quot;इस्&zwj;सै हमारी स्&zwj;वरूपहानि है हम ज़ामनी करें तो हमको रुपया उसी समय देना चाहिये&quot; उस पुरुष नें जवाब दिया और लाला मदनमोहन वहां सै भी निराश होकर रवानें हुए.</p>
			<p>
				रस्&zwj;ते मैं एक और मित्र मिले वह दूरी ही सै अजानकी तरह दृष्टि बचाकर गली मैं जानें लगे परन्&zwj;तु लाला मदनमोहन नें आवाज देकर उन्हें ठैराया और अपनी बग्&zwj;गी खड़ी की इस्&zwj;सै लाचार होकर उन्&zwj;हें ठैरना पड़ा परन्&zwj;तु उनके मनमैं पहली सी उमंग नाम को न थी.</p>
			<p>
				&quot;आप प्रसन्&zwj;न हैं ? मुझको इस्&zwj;समय एक बड़ा जरूरी काम था. माफ़ करें मैं किसी समय आपके पास हाजिर होऊँगा&quot; यह कहक़र वह मनुष्&zwj;य जानें लगा परन्&zwj;तु मदनमोहननें उसै फ़िर रोका और कहा &quot;हां भाई ? अब तुमको अपनें जरूरी कामों के आगे मुझसैं मिलनें का अवकाश क्&zwj;यों मिलनें लगा था ? अच्&zwj;छा ? जाओ हमारा भी परमेश्&zwj;वर रक्षक है.&quot;</p>
			<p>
				इस तानें सै लाचार होकर उसै ठैरना पड़ा और उसके ठैरनें पर लाला मदनमोहन नें अपना वृत्तान्त कहा.</p>
			<p>
				&quot;यह हाल सुन्&zwj;कर मुझको अत्यन्त खेद हुआ. परमेश्&zwj;वर आप पर कृपा करें. वह सर्वशक्तिमान दीनदयाल सर्वं का दु:ख दूर करता है. उस्&zwj;पर विश्&zwj;वास रखनें सै आपके सब दु:ख दूर हो जायंगे आप धैर्य रक्&zwj;खें. मुझको इस्&zwj;समय सचमुच बहुत जरूरी काम है इस लिये मैं अधिक नहीं ठैर सक्ता परन्&zwj;तु मैं आजकल मैं आपके पास हाजिर होऊंगा और सलाह करके जो बात मुनासिब मालूम होगी उस्&zwj;के अनुसार बरताव किया जायगा&quot; यह कह कर वह मनुष्&zwj;य तत्&zwj;काल वहां सै चल दिया.</p>
			<p>
				लाला मदनमोहन और एक मित्रके मकान पर पहुँचे. बाहर खबर मिली कि &quot;वह मकान के भीतर हैं&quot; भीतर सै जवाब आया कि &quot;बाहर गए&quot; लाचार मदनमोहन को वहां सै भी खाली हाथ फ़िरना पड़ा. और अब और मित्रों के यहां जानें का समय नहीं रहा इसलिये निराश होकर सीधे अपनें मकान को चले गए.</p>
			<p>
				<strong>प्रकरण-३४.</strong></p>
			<p>
				<strong>-----&times;-----</strong></p>
			<p>
				<em>हीनप्रभा (बदरोबी)</em></p>
			<p>
				<strong>नीचन के मन नीति न आवै । प्रीति प्रयोजन हेतु लखावै ।।</strong></p>
			<p>
				<strong>कारज सिद्ध भयो जब जानैं । रंचकहू उर प्रीति न मानै ।।</strong></p>
			<p>
				<strong>प्रीति गए फलहू बिनसावै । प्रीति विषै सुख नैक न पावै ।।</strong></p>
			<p>
				<strong>जादिन हाथ कछू नहीं आवै । भाखि कुबात कलंक लगावै ।।</strong></p>
			<p>
				<strong>सोइ उपाय हिये अवधारै । जासु बुरो कछु होत निहारै ।।</strong></p>
			<p>
				<strong>रंचक भूल कहूँ लख पा</strong> <strong>वैं </strong> <strong> । भाँति अनेक बिरोध बढ़ावै ।।<a href="http://hindisamay.com/upanyas/pariksha_guru.htm#_ftn12" name="_ftnref12" title=""><strong>[12]</strong></a> </strong></p>
			<p>
				विदुरप्रजागरे.</p>
			<p>
				लाला मदनमोहन मकान पर पहुँचे उस्&zwj;समय ब्रजकिशोर वहां मौजूद थे.</p>
			<p>
				लाला ब्रजकिशोर नें अदालत का सब वृत्तान्त कहा. उस्&zwj;मैं मदनमोहन, मोदी के मुकद्दमें का हाल सुन्&zwj;कर बहुत प्रसन्&zwj;न हुए. उस्&zwj;समय चुन्&zwj;नलीलाल नें संकेत मैं ब्रजकिशोर के महन्&zwj;तानें की याद दिवाई जिस्&zwj;पर लाला मदनमोहन नें अपनी अंगुली सै हीरे की एक बहुमूल्&zwj;य अंगूठी उतार कर ब्रजकिशोर को दी और कहा &quot;आपकी मेहनत के आगे तो यह महन्&zwj;ताना कुछ नहीं है परन्&zwj;तु अपना पुराना घर और मेरी इस दशा का बिचार करके क्षमा करिये&quot;</p>
			<p>
				य&zwj;ह बात सुन्&zwj;ते ही एक बार लाला ब्रजकिशोर का जी भर आया परन्तु फ़िर तत्&zwj;काल सम्&zwj;हल कर बोले &quot;क्&zwj;या आपनें मुझ को ऐसा नीच समझ रक्&zwj;खा है कि मैं आपका काम महन्&zwj;तानें के लालच सै करता हूँ ? सच तो यह है कि आप के वास्&zwj;ते मेरी जान जाय तो भी कुछ चिन्&zwj;ता नहीं परन्&zwj;तु मेरी इतनी ही प्रार्थना है कि आपनें अँगूठी देकर मुझसै अपना मित्र भाव प्रगट किया सो मैं आपको बराबर का नहीं बना चाहता मैं आपको अपना मालिक समझता हूँ इसलिये आप मुझे अपना &#39;हल्&zwj;क:बगोश&#39; (सेवक) बनायं&quot;</p>
			<p>
				&quot;यह क्&zwj;या कहते हो ! तुम मेरे भाई हो क्&zwj;योंकि तुमको पिता सदा मुझसै अधिक समझते थे. हां तुम्&zwj;हैं बाली पहन्&zwj;नें की इच्&zwj;छा हो तो यह लो मेरी अपेक्षा तुम्&zwj;हारे कान मैं यह बहुमूल्&zwj;य मोती देखकर मुझको अधिक सुख होगा परन्&zwj;तु ऐसे अनुचित बचन मुखसै न कहो&quot; यह कहक़र लाला मदनमोहननें अपनें कानकी बाली ब्रजकिशोर को दे दी !</p>
			<p>
				&#39;&#39;कल हरकिशोर आदि के मुकद्दमे होंगे उन्&zwj;की जवाबदिहि का बिचार करना है कागज तैयार करा कर उन्सै रहत (बदर) छांटनी है इसलिये अब आज्ञा हो&quot; यह कह कर ब्रजकिशोर रुख़सत हुए और लाला मदनमोहन भोजन करनें गए.</p>
			<p>
				लाला मदनमोहन भोजन करके आये उस्&zwj;समय मुन्शी चुन्&zwj;नीलालनें अपनें मतलब की बात छेड़ी.</p>
			<p>
				&quot;मुझको हर बार अर्ज करनेंमैं बड़ी लज्&zwj;जा आती है परन्&zwj;तु अर्ज किये बिना भी काम नहीं चल्&zwj;ता&quot; मुन्शी चुन्&zwj;नीलाल कहनें लगा &quot;ब्&zwj;याह का काम छिड़ गया परन्&zwj;तु अबतक रुपेका कुछ बन्&zwj;दोबस्&zwj;त नहीं हुआ. आपनें दो सौके नोट दिये थे वह जाते ही चटनी हो गए. इस्&zwj;समय एक हजार रुपयेका भी बन्&zwj;दोबस्&zwj;त हो जाय तो खैर कुछ दिन काम चल सक्ता है, नहीं तो काम नहीं चल्&zwj;ता.&quot;</p>
			<p>
				&quot;तुम जान्&zwj;ते हो कि मेरे पास इस्&zwj;समय नगद कुछ नहीं है और गहना भी बहुतसा काममें आचुका है&quot; लाला मदनमोहन बोले &quot;हां मुझको अपनें मित्रों की तरफ़ सै सहायता मिल्नें का पूरा भरोसा है और जो उन्&zwj;की तरफ़ सै कुछ भी सहायता मिली तो मैं प्रथम तुम्&zwj;हारी लड़की के ब्&zwj;याहका बन्&zwj;दोबस्&zwj;त कर दूंगा.&quot;</p>
			<p>
				&quot;और जो मित्रों सै सहायता न मिली तो मेरा क्&zwj;या हाल होगा ?&quot; मुन्शी चुन्&zwj;नीलालनें कहा &quot;ब्&zwj;याह का काम किसी तरह नहीं रुक सक्&zwj;ता और बड़े आदमियों की नौकरी इसी वास्&zwj;ते तन तोड़ कर की जाती है कि ब्&zwj;याह शादी मैं सहायता मिले, बराबरवालोंमैं प्रतिष्&zwj;ठा हो परन्&zwj;तु मेरे मन्&zwj;द भाग्&zwj;य सै यहां इस्&zwj;समय ऐसा मौका नहीं रहा इसलिये मैं आपको अधिक परिश्रम नहीं दिया चाहता. अब मेरी इतनी ही अर्ज है कि आप मुझको कुछ दिनकी रुख्सत देदें जिस्&zwj;सै मैं इधर उधर जाकर अपना कुछ सुभीता करूं.&quot;</p>
			<p>
				&quot;तुमको इस्&zwj;समय रुख़सत का सवाल नहीं करना चाहिये मेरे सब कामों का आधार तुम पर है फ़िर तुम इस्&zwj;समय धोका दे कर चले जाओगे तो काम कैसे चलेगा ?&quot; लाला मदनमोहननें कहा.</p>
			<p>
				&quot;वाह ! महाराज वाह ! आपनें हमारी अच्छी कदर की !&quot; मुन्शी चुन्&zwj;नीलाल तेज होकर कहनें लगा &quot;धोका आप देते हैं या हम देते हैं ? हम लोग दिन रात अपकी सेवा मैं रहैं तो ब्&zwj;याह शादी का खर्च लेनें कहां जायं ? आपनें अपनें मुख सै इस ब्&zwj;याह मैं भली भांति सहायता करनें के लिये कितनी ही बार आज्ञा की थी, परन्&zwj;तु आज वह सब आस टूट गई तो भी हमनें आपको कुछ ओलंभा नहीं दिया. आप पर कुछ बोझ नहीं डाला केवल अपनें कार्य निर्वाह के लिये कुछ दिन की रुख्सत चाही तो आपके निकट बड़ा अधर्म हुआ. खैर ! जब आपके निकट हम धोखेबाज ही ठैरे तो अब हमारे यहां रहनें सै क्&zwj;या फायदा है ? यह आप अपनी तालियां लें और अपना अस्&zwj;बाब सम्भाल लें. पीछे घटे बड़ेगा तो मेरा जिम्&zwj;मा नहीं है. मैं जाता हूँ.&quot; यह कह कर तालियोंका झूमका लाला मदनमोहनके आगे फेंक दिया और मदनमोहन के ठंडा करते-करते क्रोध की सूरत बना कर तत्&zwj;काल वहां सै चल खड़ा हुआ.</p>
			<p>
				सच है नीच मनुष्&zwj;य के जन्&zwj;म भर पालन पोषण करनें पर भी एक बार थोड़ी कमी रहजानें सै जन्&zwj;म भर का किया कराया मट्टी मैं मिल जाता है. लोग कहते हैं कि अपनें प्रयोजन मैं किसी तरह का अन्&zwj;तर आनें सै क्रोध उत्&zwj;पन्&zwj;न होता है अपनें काम मैं सहायता करनें सै बिरानें हो जाते हैं और अपनें काम में बिघ्&zwj;न करनें सै अपनें बिरानें समझे जाते हैं परन्&zwj;तु नहीं क्रोध निर्बल पर विशेष आता है और नाउम्&zwj;मेदी की हालात मैं उस्&zwj;की कुछ हद नहीं रहती. मुन्शी चुन्&zwj;नीलाल पर लाला मदनमोहन कितनी ही बार इस्&zwj;सै बढ़, बढ़ कर क्रोधित हुए थे परन्&zwj;तु चुन्&zwj;नीलाल को आज तक क़भी गुस्&zwj;सा नहीं आया ? और आज लाला मदनमोहन उस्&zwj;को ठंडा करते रहे तो भी वह क्रोध करके चल दिया. वृन्&zwj;दनें सच कहा है &quot;बिन स्&zwj;वारथ कैसे सहे कोऊ करुए बैन । लात खाय पुचकारिए होय दुधारू धेन ।।&quot;</p>
			<p>
				मुन्शी चुन्&zwj;नीलाल के जानें सै लाला मदनमोहन का जी टूट गया परन्&zwj;तु आज उनको धैर्य देनें के लिये भी कोई उन्&zwj;के पास न था. उन्&zwj;के यहां सैकड़ों आदमियों का जमघट हर घड़ी बना रहता था सो आज चिड़िया तक न फटकी. लाला मदनमोहन इस सोच बिचार मैं रात के नौ बजे तक बैठे रहे परन्&zwj;तु कोई न आया तब निराश होकर पलंग पर जा लेटे.</p>
			<p>
				अब लाला मदनमोहन का भय नोकरोंपर बिल्&zwj;कुल नहीं रहा था. सब लोग उन्&zwj;के माल को मुफ्तका माल समझनें लगे थे. किसी नें घड़ी हथियाई, किसी नें दुशालेपर हाथ फैंका. चारों तरफ़ लूटसी होनें लगी. मोजे, गुलूबंद, रूमाल आदिकी तो पहलेही कुछ पूछ न थी. मदनमोहन को हर तरह की चीज खरीदनें की धत थी परन्&zwj;तु खरीदे पीछे उस्&zwj;को कुछ याद नहीं र&zwj;हती थी और जहां सैकड़ों चीजें नित्&zwj;य खरीदी जायँ वहां याद क्&zwj;या धूल रहै ? चुन्&zwj;नीलाल, शिंभूदयाल आदि कीमत मैं दुगनें चौगनें कराते थे परन्&zwj;तु यहां असल चीजोंही का पता न था. बहुधा चीजें उधार आती थीं इस्&zwj;सै उन्&zwj;का जमा खर्च उस्&zwj;समय नहीं होता था और छोटी, छोटी चीजों के दाम तत्&zwj;काल खर्च मैं लिख दिये जाते थे. इस्&zwj;सै उन्&zwj;की किसी को याद नहीं रहती थी. सूची पत्र बनानें की वहां चाल न थी और चीज बस्&zwj;त की झडती क़भी नहीं मिलाई जाती थी नित्&zwj;य प्रति की तुच्&zwj;छ बातोंपर क़भी, क़भी वहां हल्&zwj;ला होता था परन्&zwj;तु सब बातोंके समूह पर दृष्टि करके उचित रीतिसै प्रबन्&zwj;ध करनें की युक्ति क़भी नहीं सोची जाती थी और दैवयोगेन किसी नालायक सै कोई काम निकल आता था तो वह अच्&zwj;छा समझ लिया जाता था परन्&zwj;तु काम करनें की प्रणाली पर किसी की दृष्टि न थी. लाला साहब दो तीन वर्ष पहलै आगरे लखनऊ की सैर को गए थे वहां के रस्&zwj;ते खर्च के हिसाब का जमा खर्च अबतक नहीं हुआ था और जब इस तरह कोई जमा खर्च हुए बिना बहुत दिन पड़ा रहता था तो अन्&zwj;त मैं उस्&zwj;का कुछ हिसाब किताब देखे बिना यों ही खर्च मैं रकम लिखकर खाता उठा दिया जाता था. कैसेही आवश्&zwj;यक काम क्&zwj;यों न हो लाला साहब की रुचि के बिपरीत होनें सै वह सब बेफ़ायदे समझे जाते थे और इस ढब की बाजबी बात कहना गुस्&zwj;ताखी मैं गिना जाता था. निकम्&zwj;मे आदमियों के हरवक्&zwj;त घेरे बैठे रहनें सै काम के आदमियों को काम की बातें करनें का समय नहीं मिल्&zwj;ता था. &quot;जिस्की लाठी उस्की भैंस&quot; हो रही थी. जो चीज जिस्&zwj;के हाथ लगती थी वह उस्&zwj;को खूर्दबुर्द कर जाता था. भाड़े और उघाई आदिकी भूली भुलाई रकमों को लोग ऊपर का ऊपर चट कर जाते थे आधे परदे पर कर्जदारों को उनकी दास्&zwj;तावेज फेर दी जाती थी. देशकाल के अनुसार उचित प्रबन्&zwj;ध करनें में लोक निंदाका भय था ! जो मनुष्&zwj;य कृपापात्र थे उनका तन्&zwj;तना तो बहुत ही बढ़ रहा था उन्&zwj;के सब अपराधों सै जान बूझकर दृष्टि बचाई जाती थी. वह लोग सब कामों मैं अपना पांव अड़ाते थे और उन्&zwj;के हुक्&zwj;म की तामील सबको करनी पड़ती थी यदि कोई अनुचित समझकर किसी काम मैं उज्र करता तो उस्&zwj;पर लाला साहब का कोप होता था और इस दुफसली कारवाई के कारण सब प्रबन्&zwj;ध बिगड़ रहा था (बिहारी) &quot;दुसह दुराज प्रजान को क्&zwj;यों न बढ़ै दुंख दुंद ।। अधिक अंधेरो जग करै मिल मावस रबि चंद ।।&quot; ऐसी दशा मैं मदनमोहन की स्&zwj;त्री के पीछे चुन्&zwj;नीलाल और शिंभूदयाल के छोड़ जानें पर सब माल मतेकी लूट होनें लगे, जो पदार्थ जिसके पास हो वह उस्&zwj;का मालिक बन बैठे इस्&zwj;मैं कौन आश्&zwj;चर्य है ?</p>
			<p>
				&nbsp;</p>
			<p>
				<strong>प्रकरण-३५</strong></p>
			<p>
				<strong>-----&times;-----</strong></p>
			<p>
				<em>स्तु</em> <em>ति निन्&zwj;दा का भेद.</em></p>
			<p>
				<strong>बिनसत बार न लागही ओछे जनकी प्रीति ।।</strong></p>
			<p>
				<strong>अंबर डंबर सांझके अरु बारूकी भींति ।।</strong></p>
			<p>
				सभाविलास.</p>
			<p>
				दूसरे दिन सवेरे लाला मदनमोहन नित्&zwj;य कृत्&zwj;य सै निबटकर अपनें कमरे मैं इकल्&zwj;ले बैठे थे. मन मुर्झा रहा था किसी काम मैं जी नहीं लगता था एक, एक घड़ी एक, एक बरस के बराबर बीतती थी इतनें मैं अचानक घड़ी देखनें के लिये मेज़पर दृष्टि गई तो घड़ी का पता न पाया. हें ! यह क्&zwj;या हुआ ! रात को सोती बार जेबसै निकालकर घड़ी रक्&zwj;खी थी फ़िर इतनी देर मैं कहां चली गई ! नौकरों सै बुलाकर पूछा तो उन्&zwj;होंनें साफ जवाब दिया कि &quot;हम क्&zwj;या जानें आपनें कहां रक्&zwj;खी थी ? जो मौकूफ करना हो तो यों ही करदें वृथा चोरी क्&zwj;यों लगाते हैं&quot; लाचार मदनमोहन को चुप होना पड़ा क्&zwj;योंकि आप तो किसी जगह आनें जानें लायक ही न थे सहायता को कोई आदमी पास न रहा. लाला जवाहरलाल की तलाश कराई तो वह भी घर सै अभी नहीं आए थे. लाला मदनमोहन को अपाहजों की तरह अपनी पराधीन दशा देखकर अत्&zwj;यन्&zwj;त दु:ख हुआ परन्&zwj;तु क्&zwj;या कर सक्ते थे ? उन्&zwj;के भाग्&zwj;य सै उन्&zwj;का दु:ख बंटानें के लिये इस्&zwj;समय बाबू बैजनाथ आं पहुँचे. उन्&zwj;को देखकर लाला मदनमोहन के शरीर मैं प्राण आगया.</p>
			<p>
				लाला मदनमोहन नें आंखों सै आंसू बहाकर उन्सै अपना सर्व दु:ख कहा और अन्&zwj;त मैं अपनी घड़ी जानें का हाल कह कर इस काम मैं सहायता चाही.</p>
			<p>
				&quot;आपका हाल सुन्&zwj;कर मुझको बहुत खेद होता है मुझे चुन्&zwj;नीलाल की तरफ़ सै सर्वथा ऐसा भरोसा न था इसी तरह आप अपनें काम काज सै इतनें बेखबर होंगे यह भी उम्&zwj;मेद न थी&quot; बाबू बैजनाथ नें काम बिगड़े पीछे अपनी आदत मूजिब सबकी भूल निकालकर कहा &quot;मैंनें तो अखबारों मैं भी आपके नाम की धूम मचा दी थी परन्&zwj;तु आप अपनें काम ही को सम्&zwj;हाल न रक्&zwj;खें तो मैं क्&zwj;या करूं ? महाजनी काम मुझको नहीं आता और इतना अवकाश भी नहीं मिलता. मैं घड़ी का पता लगानें के लिये उपाय करता परन्&zwj;तु आजकल रेल पर काम बहुत है इस्&zwj;सै लाचार हूँ. मेरे निकट इस्&zwj;समय आपके लिये यही मुनासिब है कि आप इन्&zwj;सालवन्&zwj;ट होनें की दरखास्&zwj;त दे दें.&quot;</p>
			<p>
				&quot;अच्&zwj;छा ! बाबू साहब ! आपसै और कुछ नहीं हो सक्&zwj;ता तो आप केवल इतनीही कृपा करें कि मेरी घड़ी जानें की रपट कोतवाली मैं लिखाते जायं&quot; लाला मदनमोहननें गिड़गिड़ाकर कहा.</p>
			<p>
				&quot;मैं रेलवे कम्&zwj;पनी का नौकर हूँ इस वास्&zwj;तै कोतवाली मैं रिपोर्ट नहीं लिखा सक्&zwj;ता बल्कि प्रगट होकर किसी काम मैं आपको कुछ सहायता नहीं दे सक्ता. मुझसै निज मैं आपकी कुछ सहायता हो सकेगी तो मैं बाहर नहीं हूँ परन्&zwj;तु आप मुझ सै किसी जाहरी काम के वास्&zwj;तै कहक़र मुझे अधिक लज्जित न करें और अन्&zwj;त मैं मैं आपको इतनी ही सलाह देता हूँ कि &quot;आप लाला ब्रजकिशोर पर विश्&zwj;वास रखकर उस्&zwj;के बसमें न हो जायं बल्कि उसको अपनें बस मैं रखकर अपना काम आप करते रहैं.&quot;</p>
			<p>
				&quot;सच है यह समय किसी पर विश्&zwj;वास रखनें का नहीं है जो लोग अपनें मतलब की बार सच्&zwj;चे मित्र बनकर मेरे पसीनें की जगह खून डालनें को तैयार रहते थे मतलब निकल जानें सै आज उन्&zwj;की छाया भी नहीं दिखाई देती. सत्&zwj;सम्&zwj;मति देना तो अलग रहा मेरे पार खड़े रहनें तक के साथी नहीं होते. जो लोग किसी समय मेरी मुलाकात के लिये तरस्&zwj;ते थे वह अब तीन; तीन बार बुलानें सै नहीं आते. मेरे पास आनें जानें मैं जिन लोगों की इज्&zwj;जत बढ़ती थी वह आज मुझ सै किसी तरह का सम्&zwj;बन्&zwj;ध रखनें मैं लजाते हैं&quot; लाला मदनमोहन नें भरमा भरमी इतनी बात कहक़र अपनी छाती का बोझ हल्&zwj;का किया.</p>
			<p>
				&quot;यह तो सच है जिसका प्रयोजन होता है उसै उचित अनुचित बातों का कुछ बिचार नहीं रहता&quot; बाबू बैजनाथ नें जैसे का तैसा जवाब दिया और थोड़ी देर इधर-उधर की बातें करके रुख़सत हुआ.</p>
			<p>
				लाला मदनमोहन बड़े चकित थे कि हे ! परमेश्&zwj;वर ! य&zwj;ह क्&zwj;या भेद है मेरी दशा बदलते ही सब संसार के बिचार कैसे बदल गए. और जिन्&zwj;सै मेरा किसी तरह का सम्&zwj;बन्&zwj;ध न था वह भी मुझको अकारण क्&zwj;यों तुच्&zwj;छ समझनें लगे ? मेरे नर्म होनें पर भी बेप्रयोजन मुझ सै क्&zwj;यों लड़ाई झगड़ा करनें लगे ? जिन लोगों को मेरी योग्&zwj;यता और सावधानी के सिवाय अब तक कुछ नहीं दिखाई देता था उन्&zwj;को अब क्&zwj;यों मेरे दोष दृष्टि आनें लगे ? लाला मदनमोहन इन बातों का बिचार कर रहे थे इतनें मैं लाला ब्रजकिशोर वहां जा पहुँचे और मदनमोहन नें अपनें मन का सब संदेह उन्&zwj;हें कह सुनाया.</p>
			<p>
				&quot;एक तो जो लोग प्रथम स्वार्थबस प्रीति करते हैं उनकी कलई ऐसे अवसर पर खुल जाती है. दूसरे साधारण लोगों की स्&zwj;तुति निन्&zwj;दा कुछ भरोसे लायक नहीं होती. वह किसी बात का तत्&zwj;व नहीं जान्&zwj;ते प्रगट मैं जैसी दशा देखते हैं वैसा ही कहनें लगते हैं बल्कि उसीके अनुसार बरताव करते हैं इस्&zwj;सै साधारण लोगों की प्रतिष्&zwj;ठा योग्&zwj;यता के अनुसार नहीं होती द्रव्य अथवा जाहरदारी के अनुसार होती हैं और द्रव्&zwj;य अथवा जाहरदारी के परदे तले घोर पापी अपनें पापों को छिपाकर क्रम, क्रम सै प्रतिष्ठित लोगों मैं मिल सकता है बल्कि प्रतिष्ठित लोगों मैं मिलना क्&zwj;या ? कोई पूरा चालाक मनुष्य हो तब तो वह द्रव्&zwj;य के भरम और जाहरदारी के बरताव सै द्रव्&zwj;य तक पैदा कर सकता है ! ऐसा मनुष्&zwj;य पहले अपनें द्रव्&zwj;य अथवा योग्&zwj;यता का झूठा प्रपंच फैलाकर लोगों के मन मैं अपना विश्&zwj;वास बैठाता है और विश्&zwj;वास हुए पीछै कमाई की अनेक राह सहज मैं उस्&zwj;के हाथ आ जाती है. लोग उस्&zwj;को अपनें आप धीरनें लगते हैं क़भी, क़भी ऐसे मनुष्&zwj;य अपनी धूर्तता सै सच्&zwj;चे योग्&zwj;य अथवा धनवानों सै बढ़कर काम बना लेते हैं यद्यपि अन्त मैं उन्&zwj;की कलई बहुधा खुल जाती है परन्&zwj;तु साधारण लोग केवल वर्तमान दशा पर दृष्टि रखते हैं. जिस्&zwj;समय जिसकी उन्&zwj;नति देखते हैं उन्&zwj;नति का मूल कारण निश्&zwj;चय किये बिना उस्&zwj;की बड़ाई करनें लगते हैं उस्&zwj;के सब काम बुद्धिमानी के समझते हैं इसी तरह जब किसी की प्रगट मैं अवनति दिखाई देती है तो वह उस्&zwj;की मूर्खता समझते हैं और उस्&zwj;के गुणों मैं भी दोषारोप करनें लगते हैं ? सस्&zwj;समय उन्&zwj;को भूलहीं भूल दृष्टि आती है सो आप प्रत्&zwj;यक्ष देख लीजिये कि जब तक सर्व साधारण को प्रगट मैं आप की उन्&zwj;नति का रूप दिखाई देता था. आपका द्रव्&zwj;य, आपका वैभव, आपका यश, आपकी उदारता, आपका सीधापन, आपकी मिलन सारी, देखकर वह आपका आचरण अच्&zwj;छा समझते थे आपकी बुद्धिमानीकी प्रशंसा करते थे आपसै प्रीति रखते थे. जब आपको यह झटका लगा प्रगट मैं आपकी अवनति का सामान दिखाई देनें लगा झट उस्&zwj;की राह बदल गई आपके बड़प्&zwj;पन के बदले उनके मन मैं धिक्&zwj;कार उत्&zwj;पन्न हुआ. आपकी अतिव्&zwj;ययशीलता, अदूरदृष्टि, अप्रबंध, और आत्&zwj;मसुखपरायणता आदि दोष उस्&zwj;को दिखाई देनें लगे. आपके बनें रहनें पर उन लोगों को आप सै जो, जो आशाएँ थीं और उन आशाओं के कारण आपसै स्&zwj;वार्थपरता की जितनी प्रीति थी वह उन आशाओं के नष्ट होते ही सहसा छाया के समान उन्&zwj;के ह्रदयसै जाती रही बल्कि आशा भंग होनें का एक प्रकार खेद हुआ फ़िर जब साधारण लोगों का यह अभिप्राय हो, मुन्&zwj;शी चुन्&zwj;नीलाल, शिंभूदयाल आदि आपको यों अकेला छोड़कर चले जायं तब आपके छोटे नौकर निडर होकर आपके माल की लूट मचानें लगें जो चीज जिस्&zwj;के पास हो वह उसका मालिक बन बैठे इस्&zwj;मैं कौन आश्&zwj;चर्य है ?&quot;</p>
			<p>
				&quot;अच्&zwj;छा ? अब आगे के लिये आप कहैं जैसे करूँ इस्का कुछ प्रबंध तो अवश्&zwj;य होना चाहिये&quot; लाला मदनमोहन नें गिड़गिड़ाकर कहा.</p>
			<p>
				इस्&zwj;पर लाला ब्रजकिशोर घर के सब नौकरों को धमका कर बड़े क्रोध सै कहनें लगे &quot;आज सवेरेसै इस कमरे के भीतर कौन, कौन आया था उन सबके नाम लिखवाओ मैं अभी कोतवाली को रुक्का लिखता हूँ वह सब हवालात मैं भेज दिये जायंगे और उन्&zwj;के मकान की उन्&zwj;के सम्&zwj;बन्धियों समेत तलाशी ली जायगी जिनके घर सै कोई चीज चोरी की निकलेगी या जिनपर और किसी तरह चोरी का अपराध साबित होगा उन्&zwj;को ताजी-रात हिन्&zwj;द की दफै ४०८ के अनुसार सात बरस तक की कैद और जुर्मानें का दण्&zwj;ड भी हो सकेगा.&quot;</p>
			<p>
				&quot;अजी महाराज ! एक मनुष्&zwj;य के अपराध सै सबको दण्&zwj;ड हो यह तो बड़ा अनर्थ है&quot; बहुतसे नौकर गिड़गिड़ाकर कहनें लगे &quot;हम लोग अब तक लाला साहब के यहां बेटा बेटी की तरह पले हैं इस्&zwj;सै अब ऐसी ही मर्जी हो तो हमको मौकूफ कर दीजिये परन्&zwj;तु बदनामी का टीका लगा कर और जगह के कमानें खानें का रस्&zwj;ता तो बंद न कीजिये.&quot;</p>
			<p>
				&quot;हां हां यह तो सफाईसै निकल जानें का अच्&zwj;छा ढंग है परन्&zwj;तु इस्&zwj;तरह तुम्&zwj;हारा पीछा पहीं छुटेगा जो तुम लाला साहब के यहां बेटा बेटी की तरह पले हो तो तुमको इस्&zwj;समय यह बात कहनी चाहिये ? तुम इस्&zwj;समय लाला साहब सै अलग होनें मैं अपना लाभ समझते हो परन्&zwj;तु यह तुम्&zwj;हारी भूल है इस्मैं तुम उल्&zwj;टे फंस जाओगे&quot; लाला ब्रजकिशोर नें सिंह की तरह गर्ज कर कहा.</p>
			<p>
				&quot;अच्&zwj;छा ! हम को साँझ तककी छुट्टी दीजिये हमसै हो सकेगा जहां तक हम घड़ी का पता लगावेंगे&quot; नौकरोंनें जवाब दिया.</p>
			<p>
				&quot;तुम लोग यह बहाना करके अपनें घर सै चोरी का माल दूर किया चाहते हो परन्&zwj;तु मैं घड़ी का पता लगाये बिना तुम को क़भी ढीला नहीं छोडूंगा, मैं अभी कोतवाली को रुक्&zwj;का लिखता हूँ&quot; यह कह कर लाला ब्रजकिशोर सचमुच रुक्&zwj;का लिखनें लगे.</p>
			<p>
				जिन लोगोंनें सवेरे मदनमोहन की बात पर कुछ ध्&zwj;यान नहीं दिया था वही इस्&zwj;समय ब्रजकिशोर की जरा सी धमकी सै मदनमोहन के पांव पकड़ कर रोनें लगे. तुलसी दासजी नें सच कहा है &quot;शूद्र गमार ढोल पशु नारी । सकल ताड़ना के अधिकारी ।।&quot;</p>
			<p>
				&quot;भाई ! इन्&zwj;को सांझ तक अवकाश दे दो. जो तुम अब करना चाहते हो सांझ को कर लेना&quot; लाला मदनमोहन नें पिघल कर अथवा किसी गुप्&zwj;त कारण सै दब कर कहा.</p>
			<p>
				&quot;आप को किसीकी रिआयत हो तो आप निज मैं भले ही उन्&zwj;को कुछ इनाम दे दें परन्&zwj;तु प्रबन्&zwj;ध के कामों मैं इस तरह अपराधियों पर दया करके अपनें हाथ सै प्रबन्&zwj;ध न बिगाड़ें. ये लोग आपका क्&zwj;या कर सक्ते हैं ? मनुस्&zwj;मृति मैं कहा है &quot;दंड विषै संभ्रम भये वर्ण दोष है जाय । मचै उपद्रव देश मैं सब मर्याद नसाय ।।&quot; <a href="http://hindisamay.com/upanyas/pariksha_guru.htm#_ftn13" name="_ftnref13" title="">[13]</a></p>
			<p>
				सादी कहते हैं &quot;पापिन मांहिं दया है ऐसी । सज्&zwj;जन संग क्रूरता जैसी ।।&quot; <a href="http://hindisamay.com/upanyas/pariksha_guru.htm#_ftn14" name="_ftnref14" title="">[14]</a></p>
			<p>
				लाला ब्रजकिशोर नें कहा.</p>
			<p>
				&quot;खैर ! कुछ हो आज का दिन तो इन्&zwj;को छोड़ दीजिये&quot; लाला मदनमोहन नें दबा कर कहा.</p>
			<p>
				&quot;बहुत अच्&zwj;छा ! जैसी आपकी मर्जी&quot; ब्रजकिशोर नें रुखाई से जवाब दिया.</p>
			<p>
				&quot;मुझकौ मित्रों की तरफ़ सै सहायता मिलनेंका विश्&zwj;वास है परन्&zwj;तु दैवयोग सै न मिली तो क्&zwj;या इन्&zwj;सालवन्&zwj;ट होनें की दरख्&zwj;वास्&zwj;त देनी पड़ेगी&quot; लाला मदनमोहननें पूछा.</p>
			<p>
				&quot;अभी तो कुछ ज़रूरत नहीं मालूम होती परन्&zwj;तु ऐसा बिचार किया भी जाय तो आपके लेन देन और माल अस्&zwj;बाब का कागज कहां तैयार है ?&quot; लाला ब्रजकिशोर नें जवाब दिया और कचहरी जानें के लिये मदनमोहन सै रुख्सत होकर रवानें हुए.</p>
			<p>
				&nbsp;</p>
			<p>
				&nbsp;</p>
			<p>
				<strong>प्रकरण-३६</strong></p>
			<p>
				<strong>-----&times;-----</strong></p>
			<p>
				<em>धोके की टट्टी</em></p>
			<p>
				<strong>बिपत बराबर सुख नहीं जो थो</strong> <strong>रे</strong> <strong>दिन होय</strong></p>
			<p>
				<strong>इष्&zwj;ट मित्र बन्&zwj;धू </strong> <strong>जिते</strong> <strong>जान </strong> <strong>परैं</strong> <strong>सब कोय ।।</strong></p>
			<p>
				लोकोक्ति.</p>
			<p>
				लाला ब्रजकिशोर के गये पीछे मदनमोहन की फ़िर वही दशा हो गई. दिन पहाड़ सा मालूम होनें लगा. खास कर डाक की बड़ी तला मली लगरही थी. निदान राम, राम करके डाक का समय हुआ डाक आई. उस्&zwj;मैं दो तीन चिट्ठी और कई अखबार थे.</p>
			<p>
				एक चिट्ठी आगरे के एक जौहरी की आई थी जिस्&zwj;मैं जवाहरात की बिक्री बाबत लाला साहब के रुपे लेनें थे और वह यों भी लाला साहब सै बड़ी मित्रता जताया करता था. उस्&zwj;नें लाला साहब की चिट्ठी के जवाब मैं लिखा था कि &quot;आप की ज़रूरत का हाल मालूम हुआ मैं बड़ी उमंग सै रुपे भेज कर इस्&zwj;समय आपकी सहायता करता परन्&zwj;तु मुझको बड़ा खेद है कि इन दिनों मेरा बहुत रुपया जवाहरात पर लग रहा है इसलिये मैं इस्&zwj;समय कुछ नहीं भेज सक्ता. आपनें मुझकौ पहले सै क्&zwj;यों न लिखा ? अब जिस्&zwj;समय मेरे पास रुपया आवेगा मैं प्रथम आपकी सेवा मैं ज़रूर भेजूंगा. मेरी तरफ़ सै आप भलीभांति विश्&zwj;वास रखना और अपनें चित्त को सर्वथा अधैर्य न होनें देना. परमेश्&zwj;वर कुशल करेगा&quot; यह चिट्ठी उस कपटी नें ऐसी लपेट सै लिखी थी कि अजान आदमी को इस्के पढ़नें सै लाला मदनमोहन के रुपे लेनें का हाल सर्वथा नहीं मालूम होसक्ता था. वह अच्&zwj;छी तरह जान्&zwj;ता था कि लाला मदनमोहनका काम बिगड़ जायगा तो मुझसै रुपे मांगनें वाला कोई न रहैगा इस वास्&zwj;तै उस्&zwj;नें केवल इतनी ही बात पर सन्&zwj;तोष न किया बल्कि वह गुप्&zwj;तरीति सै मदनमोहनके बिगड़नें की चर्चा फैलानें, और उस्&zwj;के बड़े, बड़े लेनदारों को भड़कानें का उपाय करनें लगा. हाय ! हाय ! इस असार संसार मैं कुछ दिन की अनिश्चित आयु के लिये निर्भय होकर लोग कैसे घोर पाप करते हैं ! ! !</p>
			<p>
				दूसरी चिट्ठी मदनमोहन के और एक मित्र (!) की थी. वह हर साल आकर महीनें बीस रोज मदनमोहन के पास रहते थे इसलिये तरह, तरह की सोगात के सिवाय उन्&zwj;की खातिरदारी मैं मदनमोहन के पांच सात सौ रुपे सदैव खर्च हो जाया करते थे. उन्&zwj;नें लिखा था कि &quot;मैंनें बहुत सस्&zwj;ता समझकर इस्&zwj;समय एक गांव साठ हजार रुपे मैं खरीद लिया है. मेरे पास इस्&zwj;समय पचास हजार अन्&zwj;दाज मोजूद हैं इसलिये मुझको महीनें डेढ़ महीनें के वास्&zwj;ते दस हजार रुपे की ज़रूरत होगी. जो आप कृपा करके यह रुपया मुझको साहूकारी ब्&zwj;याजपर दे देंगे तो मैं आपका बहुत उपकार मानूंगा&quot; यह चिट्ठी लाला मदनमोहन की चिट्ठी पहुँचते ही उस्&zwj;नें अगमचेती करके लिख दी थी और मिती एक दिन पहलेकी डाल दी थी कि जिस्&zwj;सै भेद न खुलनें पावै-</p>
			<p>
				मदनमोहन के तीसरे मित्र की चिट्ठी बहुत संक्षेप थी. उस्&zwj;मैं लिखा था कि &quot;आपकी चिट्ठी पहुँची उस्के पढ़नें सै बड़ा खेद हुआ. मैं रुपे का प्रबन्&zwj;ध कर रहा हूँ यदि हो सकेगा तो कुछ दिन मैं आपके पास अवश्&zwj;य भेजूंगा&quot; इस्&zwj;के पास पत्र भेजनें के समय रुपया मोजूद था परन्&zwj;तु इस्&zwj;नें यह पेच रक्&zwj;खा था कि मदनमोहन का काम बना रहैगा तो पीछे सै उस्&zwj;के पास रुपया भेज कर मुफ्तमैं अहसान करेंगे और काम बिगड़ जायगा तो चुप हो रहैंगे अर्थात् उस्&zwj;को रुपे की ज़रूरत होगी तो कुछ न देंगे और ज़रूरत न होगी तो जबरदस्&zwj;ती गले पड़ेंगे !</p>
			<p>
				इन्के पीछै लाला मदनमोहन एक अखबार खोलकर देखनें लगे तो उस्&zwj;मैं एक यह लेख दृष्टि आया :-</p>
			<p>
				&quot;सुसभ्&zwj;यता का फल&quot;</p>
			<p>
				हमारे शहरके एक जवान सुशिक्षित रईसकी पहली उठान देखकर हमको यह आशा होती थी बल्कि हमनें अपनी यह आशा प्रगट भी कर दी थी कि कुछ दिनमैं उस्&zwj;के कामोंसै कोई देशोपकारी बात अवश्&zwj;य दिखाई देगी परन्&zwj;तु खेद है कि हमारी वह आशा बिल्&zwj;कुल नष्&zwj;ट हो गई बल्कि उस्&zwj;के विपरीत भाव प्रतीत होनें लगा. गिन्&zwj;ती के दिनोंमैं तीन चार लाख पर पानी फ़िरगया. बिलायत मैं डरमोडी नामी एक लड़का ऐसा तीक्षण बुद्धि हुआ था कि वह नो वर्ष की अवस्&zwj;था मैं और विद्यार्थियों को ग्रीक और लाटिन भाषाके पाठ पढ़ाता था परन्&zwj;तु आगे चलकर उस्&zwj;का चाल चलन अच्&zwj;छा नहीं रहा. इसी तरह ही यहां प्रारम्&zwj;भ सै परिणाम बिपरीत हुआ. हिनदुस्तानियों का सुधरना केवल दिखानें के लिये है वह अपनी रीति भांति बदलनें मैं सब सुसभ्&zwj;यता समझते हैं परन्&zwj;तु असल मैं अपनें स्&zwj;वभाव और विचारोंके सुधारनें का कुछ उद्योग नहीं करते. बचपन मैं उन्&zwj;की तबियत का कुछ, कुछ लगाव इस तरफ़ को मालूम होता भी तो मदरसा छोड़े पीछे नाम को नहीं दिखाई देता. दरिद्रियों को भोजन वस्&zwj;त्र की फिकर पड़ती है और धनवानों को भोग बिलास सै अवकाश नही मिल्&zwj;ता फ़िर देशोन्&zwj;नति का बिचार कौन करे ? बिद्या और कला की चर्चा कौन फैलाय ? हमको अपनें देश की दीन दशा पर दृष्टि करके किसी धनवान का काम बिगड़ता देखकर बड़ा खेद होता है परन्&zwj;तु देश के हित के लिये तो हम यही चाहते हैं कि इस्&zwj;तरह पर प्रगट मैं नए सुधारे की झलक दिखा कर भीतर सै दीया तले अंधेरा रखनें वालों का भंडा जल्&zwj;दी फूट जाय जिस्&zwj;सै और लोगों की आंखै खुलें और लोग सिंह का चमड़ा ओढ़नें वाले भेड़िये को सिंह न समझैं&quot; इस अखबार के एडीटर को पहलै लाला मदनमोहन सै अच्&zwj;छा फायदा हो चुका था परन्&zwj;तु बहुत दिन बीत जानें सै मानों उस्&zwj;का कुछ असर नहीं रहा. जिस तरह हरेक चीज के पुरानें पड़नें सै उस्&zwj;के बन्&zwj;धन ढ़ीले पड़ते जाते हैं इसी तरह ऐसे स्&zwj;वार्थपर मनुष्&zwj;यों के चित्त मैं किसी के उपकार पर, लेन देन पर, प्रति व्&zwj;यवहार पर, बहुत काल बीत जानें सै मानों उस्&zwj;का असर कुछ नहीं रहता जब उन्&zwj;के प्रयोजन का समय निकल जाता है तब उन्&zwj;की आंखैं सहसा बदल जाती हैं तब वह किसी लायक होते हैं तब उन्के ह्रदय पर स्&zwj;वेच्&zwj;छाचार छा जाता है. जब उन्&zwj;के स्&zwj;वार्थ मैं कुछ हानि होती है तब वह पहले के बड़े से बड़े उपकारों को ताक मैं रख कर बैर लेनें के लिये तैयार हो जाते हैं. सादी नें कहा है &quot;करत खुशामद जो मनुष्य सो कछु दे बहु लेत । एक दिवस पावै न तो दो सै दूषण देत ।।&quot; <a href="http://hindisamay.com/upanyas/pariksha_guru.htm#_ftn15" name="_ftnref15" title="">[15]</a> इस अखबार का एडीटर विद्वान था और विद्या निस्&zwj;सन्&zwj;देह मनुष्&zwj;य की बुद्धि को तीक्ष्&zwj;ण करती है परन्&zwj;तु स्&zwj;वभाव नहीं बदल सक्&zwj;ती, जिस मनुष्य को विद्या होती है पर वह उस्&zwj;पर बरताव नहीं करता वह बिना फल के बृक्ष की तरह निकम्&zwj;मा है.</p>
			<p>
				लाला मदनमोहन इन लिखावटों को देख कर बड़ा आश्&zwj;चर्य करते थे परन्&zwj;तु इस्सै भी अधिक आश्&zwj;चर्य की बात यह थी कि बहुत लोगोंनें कुछ भी जवाब नहीं भेजा. उन्&zwj;मैं कोई, कोई तो ऐसे थे कि बड़ों की लकीर पर फकीर बनें बैठे थे यद्यपि उन्&zwj;के पास कुछ पूंजी नहीं रही थी उन्&zwj;का कार ब्&zwj;योहार थक गया था उन्&zwj;का हाल सब लोग जान्&zwj;ते थे इस्&zwj;सै आगे को भी कोई बुर्द हाथ लगनें की आशा न थी परन्&zwj;तु फ़िर भी वह खर्च घटानें मैं बेइज्&zwj;जती समझते थे. सन्&zwj;तान को पढ़ानें लिखानें की कुछ चिन्&zwj;ता न थी परन्&zwj;तु ब्&zwj;याह शादियोंमैं अब तक उधार लेकर द्रब्य लुटाते थे उन्&zwj;सै इस अवसर पर सहायता की क्&zwj;या आशा थी ? कितनें ही ऐसे थे जिन्&zwj;होंनें केवल अपनें फ़ायदे के लिये धनवानों का सा ठाठ बना रक्&zwj;खा था इस वास्&zwj;तै वह मदनममोहन के मित्र न थे उस्&zwj;के द्रब्यके मित्र थे वह मदनमोहन पर किसी न किसी तरह का छप्&zwj;पर रखनें के लिये उस्&zwj;का आदर सत्&zwj;कार करते थे इसलिये इस अवसर पर वह अपना पर्दा ढ़कनें के हेतु मदनमोहन के बिगाड़नें मैं अधिक उद्योग न करें इसी मैं उन्&zwj;का विशेष अनुग्रह था. इस्&zwj;सै अधिक सहायता मिलनें की उन्&zwj;सै क्&zwj;या आशा हो सकती थी ? कोई, कोई धनवान ऐसे थे जो केवल हाकमों की प्रसन्&zwj;नता के लिये उन्&zwj;की पसन्&zwj;द के कामों मैं अपनी अरुचि होनें पर भी जी खोलकर रुपया दे देते थे परन्&zwj;तु सच्&zwj;ची देशोन्&zwj;नति और उदारता के नाम फूटी कौड़ी नहीं खर्ची जाती थी वह केवल हाकमों सै मेल रखनें मैं अपनी प्रतिष्&zwj;ठा समझते थे परन्&zwj;तु स्&zwj;वदेशियों के हानि लाभ का उन्&zwj;हें कुछ बिचार न था, केवल हाकमों मैं आनें जानें वाले रईसों से मेल रखते थे और हाकमों की हां मैं हां मिलाया करते थे इस वास्&zwj;ते साधारण लोगों की दृष्टि मैं उन्&zwj;का कुछ महत्&zwj;व न था. हाकमों मैं आनें जानें के हेतु मदनमोहन की उन्&zwj;सै जान पहचान हो गई थी परन्&zwj;तु वह मदनमोहन का काम बिगड़नें सै प्रसन्&zwj;न थे क्&zwj;योंकि वह मदनमोहन की जगह कमेटी इत्&zwj;यादि मैं अपना नाम लिखाया चाहते थे इस वास्&zwj;तै वह इस अवसर पर हाकमों सै मदनमोहन के हक़ मैं कुछ उलट पुलट न जड़ते यही उनकी बड़ी कृपा थी इस्&zwj;सै बढ़ कर उन्&zwj;की तरफ़ सै और क्&zwj;या सहायता हो सक्ती थी ? कोई, कोई मनुष्&zwj;य ऐसे भी थे जो उन्&zwj;की रकम मैं कुछ जोखों न हो तो वह मदनमोहन को सहारा देनें के लिये तैयार थे परन्&zwj;तु अपनें ऊपर जोखों उठाकर इस डूबती नाव का सहारा लगानें वाला कोई न था. विष्&zwj;णु पुराण के इस वाक्&zwj;य सै उन्&zwj;के सब लक्षण मिल्&zwj;ते थे &quot;जाचत हूँ निज मित्र हित करैं न स्&zwj;वारथ हानि । दस कौड़ी हू की कसर खायं न दुखिया जानि ।&quot; <a href="http://hindisamay.com/upanyas/pariksha_guru.htm#_ftn16" name="_ftnref16" title="">[16]</a></p>
			<p>
				निदान लाला मदनमोहन आज की डाक देखे पीछे बाहर के मित्रों की सहायता सै कुछ, कुछ निराश होकर शहर के बाकी मित्रों का माजना देखनें के लिये सवार हुए.</p>
			<p>
				<strong>प्रकरण-३७.</strong></p>
			<p>
				<strong>-----&times;-----</strong></p>
			<p>
				<em>बिपत्तमैं धैर्य.</em></p>
			<p>
				प्रिय बियोग को मूढ़जन गिन&zwj;त गड़ी हिय भालि ।।</p>
			<p>
				ताही कों निकरी गिनत धीरपुरुष गुणशालि ।।<a href="http://hindisamay.com/upanyas/pariksha_guru.htm#_ftn17" name="_ftnref17" title="">[17]</a></p>
			<p>
				लाला ब्रजकिशोर नें अदालत मैं पहुँचकर हरकिशोर के मुकद्दमे मैं बहुत अच्&zwj;छी तरह बिबाद किया. निहालचंद आदि के छोटे, छोटे मामलों मैं राजीनामा होगया. जब ब्रजकिशोर को अदालत के काम सै अवकाश मिला तो वह वहां सै सीधे मिस्&zwj;टर ब्राइट के पास चले गए.</p>
			<p>
				हरकिशोर नें इस अवकाश को बहुत अच्&zwj;छा समझा तत्&zwj;काल अदालत मैं दरख्&zwj;वास्&zwj;त की कि &quot;लाला मदनमोहन अपनें बाल-बच्&zwj;चों को पहलै मेरठ भेज चुके हैं उन्&zwj;के सब माल अस्&zwj;बाब पर मिस्&zwj;टर ब्राइट की कुर्की हो रही है और अब वह आप भी रूपोश (अन्तर्धान) हुआ चाहते हैं. मैं चाहता हूँ कि उन्&zwj;के नाम गिरफ्तारी या वारन्&zwj;ट जारी हो.&quot; इस बात पर अदालत मैं बड़ा विवाद हुआ, जवाब दिही के वास्&zwj;तै लाला ब्रजकिशोर बुलाये गए परन्&zwj;तु उन्&zwj;का कहीं पता न लगा. हरकिशोर के वकील नें कहा कि लाला ब्रजकिशोर झूंट बोलनें के भय सै जान बूझकर टल गए हैं. निदान हरकिशोर के हलफ़ी इजहार (अर्थात् शपथ पूर्वक वर्णन करनें) पर हाकीम को बिबस होकर वारन्ट जारी करनें का हुक्&zwj;म देना पड़ा. हरकिशोर नें अपनी युक्ति सै तत्&zwj;काल वारन्&zwj;ट जारी करा लिया और आप उस्&zwj;की तामील करनें के लिये उस्&zwj;के साथ गया. मदनमोहन सै जिन लोगों का मेल था उस्&zwj;मैं सै कोई, कोई मदनमोहन को खबर करनें के लिये दौड़े परन्&zwj;तु मंद भाग्&zwj;य सै मदनमोहन घर न मिले.</p>
			<p>
				हां मदनमोहन की स्&zwj;त्री अभी मेरठ सै आई थी वह यह खबर सुन्&zwj;कर घबरा गई उस्&zwj;नें चारों तरफ़ को आदमी दौड़ा दिये. मेरठ मैं मदनमोहन के बिगड़नें की खबर कल से फैल रही थी परन्&zwj;तु उस्&zwj;के दु:ख का बिचार करके उस्&zwj;के आगे यह बात करनें का किसी को साहस न हुआ. आज सबेरे अनायास यह बात उस्&zwj;के कान पड़ गई बस इस बात को सुन्&zwj;ते ही वह मच्&zwj;छी की तरह तड़पनें लगी, रेलके समय मैं दो घन्टे की देर थी यह उसै दो जुग सै अधिक बीते. उस्&zwj;के घरके बहुत कुछ धैर्य देते थे परन्&zwj;तु उसै किसी तरह कल नहीं पड़ती थी. जब वह दिल्&zwj;ली पहुँची तो उस्&zwj;नें अपनें घर का और ही रंग देखा. न लोगों की भीड़, न हँसी दिल्&zwj;लगी की बातें, सब मकान सूना पड़ा था और उस्&zwj;मैं पांव रखते ही डर लगता था. जिस्&zwj;पर विशेष यह हुआ कि आते ही भयंकर खबर सुनी. जब सै उस्&zwj;नें यह खबर सुनी उस्&zwj;के आंसू पल भर नहीं बन्&zwj;द हुए वह अपनें पतिके लिये प्रसन्&zwj;नतासे अपना प्राण देनें को तैयार थी.</p>
			<p>
				इधर लाला मदनमोहन आपनें स्&zwj;वार्थपर मित्रों से नए, नए बहानों की बातें सुन्&zwj;ते फ़िरते थे इतनें मैं एकाएक कान्&zwj;सटेबल नें कोचमैंन को पुकार कर बग्&zwj;गी खड़ी कराई और नाजिर नें पास पहुँचतेही सलाम करके वारन्&zwj;ट दिखाया, लाला मदनमोहन उस्&zwj;को देखते ही सफेद होगए, सिर झुका लिया, चेहरे पर हवाइयां उड़नें लगी, मुखसै एक अक्षर न निकला. हरकिशोर नें एक खखार मारी परन्&zwj;तु मदनमोहन की आंख उस्&zwj;के सामनें न हुई. निदान मदनमोहन नें नाजिर को संकेत मैं अपनी पराधीन्ता दिखाई इस्&zwj;पर सब लोग कचहरी को चले.</p>
			<p>
				मदनमोहन अदालत मैं हाकम के सामनें खड़े हुए. उस्&zwj;समय लाजसै उन्&zwj;की आंख ऊँची नहीं होती थी. हाकम को इस बात का अत्&zwj;यन्&zwj;त खेद था परन्&zwj;तु वह कानून सै परबस थे.</p>
			<p>
				&quot;हमको आपकी दशा देखकर अत्&zwj;यन्&zwj;त खेद है और इस हुक्&zwj;म के जारी करनें का बोझ हमारे सिर आपड़ा इस्&zwj;सै हमको और भी दु:ख होता है परन्&zwj;तु हमारे आपके निज के सम्&zwj;बन्&zwj;ध को हम अदालत के काम मैं शामिल नहीं कर सक्ते. ताजकी वफ़ादारी, ईमानदारी, मुल्&zwj;क का इन्&zwj;तजाम सब लोगों की हरक़सी, और हरेक आदमीके फ़ायदे के लिये इन्साफ़ करना बहुत जरूरी है&quot; हाकम नें कहा &quot;आपसे सीधे सादे आदमियों को अपनें भोलेपन सै इतनी तक्लीफ उठानी पड़े यह बड़े खेद की बात है और मेरा जी यह चाहता है कि मुझसै हो सके तो मैं अपनें निज सै आपके कर्ज का इन्&zwj;तजाम करके आपको छोड़ दूं परन्&zwj;तु यह बात मेरे बूते सै बाहर है. क्या आपके कोई ऐसे दोस्त नहीं हैं जो इस्समय आपकी सहायता करैं ? या आप इन्&zwj;सालवन्&zwj;सी वगैरे की दरख्&zwj;वास्&zwj;त रखते हैं.&quot;</p>
			<p>
				लाला मदनमोहन के मुख सै कुछ अक्षर न निकले इस वास्&zwj;तै थोड़ी देर पीछे हारकर उन्&zwj;को हवालात मैं भेजना पड़ा.</p>
			<p>
				इतनें मैं लाला ब्रजकिशोर आ गए. उन्&zwj;का स्&zwj;वभाव बड़ा गंभीर था परन्&zwj;तु बिना बादल के इस बिजली गिरनें सै तो वह भी सहम गए. उन्&zwj;को इतनें तूल हो जानें का स्&zwj;वप्&zwj;न मैं भी खयाल न था इस लिये वह थोड़ी देर कुछ न समझ सके. वह क़भी इन्&zwj;सालवन्&zwj;सी का बिचार करते थे. क़भी हरकिशोर की डिक्री का रुपया दाखिल करके मदनमोहन को तत्&zwj;काल छुड़ा लिया चाहते थे. परन्&zwj;तु इन बातों से उनके और प्रबन्&zwj;ध मैं अन्&zwj;तर आता था इसलिये इन्&zwj;मैं सै कोई बात उस्&zwj;समय न कर सके. वह समझे कि &quot;ईश्&zwj;वर की कोई बात युक्ति शून्&zwj;य नहीं होती कदाचित् इसी मैं कुछ हित समझा हो. ईश्&zwj;वर की अपार महिमा है. सेआक्&zwj;सनी का हेनरी नामी अमीर बड़ा दुष्&zwj;ट, क्रूर और अन्&zwj;याई था. उस्&zwj;के स्&zwj;वेच्&zwj;छाचारसै सब प्रजा त्राहि, त्राहि कर रही थी इसलिये उस्&zwj;को भी प्रजासै बड़ा भय रहता था. एकबार वह कुछ दुष्&zwj;कर्म करके निद्राबस हुआ उस्&zwj;समय उस्&zwj;नें यह स्&zwj;वप्&zwj;न देखा कि वहां का ग्राम्&zwj;य देवता उस्&zwj;की और कुछ क्रोध और दया की दृष्टि सै देख रहा है और यह कह रहा है कि &quot;ले अधम पुरुष ! तेरे लिये यह आज्ञा हुई है&quot; यह कहक़र उस ग्राम देवतानें लिपटा हुआ कागज हेनरी की तरफ़ फेंक दिया और अन्&zwj;तर्धान हो गया. हेनरीनें कागज खोलकर देखा तो उस्&zwj;मैं ये शब्&zwj;द लिखे थे कि &quot;छ:के पश्&zwj;चात्&quot; हेनरी नें जगकर निश्&zwj;चय समझा कि मैं छ:पहर, छ:दिन, छ:अठवाड़े, छ:मास या छ:वर्ष मैं अवश्&zwj;य मर जाऊंगा इस्&zwj;सै हेनरी को अपनें दुष्&zwj;कर्मों का बड़ा पछतावा हुआ और छ: महीनें तक मृत्&zwj;यु भय सै अत्&zwj;यन्&zwj;त व्&zwj;याकुल रहा परन्&zwj;तु मृत्&zwj;यु की अवधि छठे वर्ष समझ कर समाधानीसै सत्&zwj;कर्म करनें लगा. अपनें कुकर्मों के लिये सच्&zwj;चे मनसै ईश्&zwj;वर की क्षमा चाही और उस्&zwj;सै पीछे केवल सत्&zwj;कर्म करके प्रजा की प्रीति प्रतिदिन बढ़ता गया. उस्&zwj;की पहली चालसै वह कड़ुवा फल उस्&zwj;को मिला था कि जिस्&zwj;सै बेचैन होकर वह गुमराह हो जाता था उस्&zwj;के बदले इस्&zwj;समय के आनन्&zwj;द के मिठाससै उस्सका चित्त प्रफुल्लित रहनें लगा और जैसे, जैसे वह पहले के कड़ु आपनसै इस्&zwj;समय के मिठास का मुकाबला करता गया वैसे वैसे उस्&zwj;का आनन्&zwj;द विशेष बढ़ता गया. उस्&zwj;के चित्त मैं कोई बात छिपानेंके लायक नहीं रही इस्&zwj;सै उस्&zwj;के मन पर किसी तरह का बोझ न मालूम होता था. लोगों के जी मैं उस्&zwj;का विश्&zwj;वास एक साथ बढ़ गया बड़े-बड़े राजा उस्&zwj;को अपना मध्&zwj;यस्&zwj;थ करनें लगे और छ: वर्ष पीछे जब वो अपनें मरनें की घड़ी समझता था ईश्&zwj;वर की कृपा सै उसी स्&zwj;वप्&zwj;न के कारण वह जर्मनी का राज करनें के सबसै योग्&zwj;य पुरुष समझा जाकर राज सिंहासनपर बैठाया गया ! ! !&quot; इस लिये अब यह सूरत हो चुकी है तो लाला मदनमोहन के चित्त पर इस्&zwj;का पूरा असर हो जाना चाहिये क्&zwj;योंकि जो बात सौ बार समझानें सै समझमें नहीं आती वह एक बार की परीक्षा सै भली भांति मनमैं बैठ जाती है और इसीवास्&zwj;तै लोग &quot;परीक्षा (को) &#39;गुरु&#39; मान्&zwj;ते हैं&quot; बस इतनी बात समझमें आते ही लाला ब्रजकिशोर मदनमोहन को धैर्य देनें के लिये उस्&zwj;के पास हवालात में गए. उस्&zwj;का मुंह उतर गया था. आँसू डबडबा रहे थे, लज्&zwj;जा के मारे आंख ऊँची नहीं होती थी.</p>
			<p>
				&quot;आप इतनें अधीर न हों इस बिना बिचारी आफत आनेंसै मुझको भी बहुत खेद हुआ परन्&zwj;तु अब गई बीतीं बातोंके याद करनें सै कुछ फायदा नहीं मालूम होता है कि लाला ब्रजकिशोर कहनें लगे &quot;हर बात के बन्&zwj;ते बिगड़ते रहनें सै मालूम होता है कि सर्व शक्तिमान परमेश्&zwj;वर की इच्&zwj;छा संसार का नकशा एकसा बनाये रखनें की नहीं है. देवताओं को भी दैत्&zwj;योंसै दु:ख उठाना पड़ता है, सूर्य चन्&zwj;द्रमा को भी ग्रहण लगता है, महाराज रामचन्&zwj;द्रजी और राजा नल, राजा हरिश्&zwj;चन्&zwj;द्र राजा युधिष्ठिर आदि बड़े बड़े प्रतापियों को भी हद्दसै बढ़कर दु:ख झेलनें पड़े हैं अभी तीन सौ साढ़े तीन सौ वर्ष पहलै दिल्&zwj;ली के बादशाह जलालुद्दीन बाबर और हुमायूं नें कैसी, कैसी तक्&zwj;लीफें उठाई थीं. क़भी वह हिन्&zwj;दुस्&zwj;थान के बादशाह हो जाते थे क़भी उन्&zwj;के पास पानी पीनें तकको लोटा नहीं रहता था और वलायतों मैं देखो. फ्रांस का सुयोग्&zwj;य बादशाह चोथा हेनरी एक बार भूखों मरनें लगा तब उस्&zwj;नें एक पादरी सै गवैयों मैं नौकर रखनें की प्राथर्ना की परन्&zwj;तु उस्&zwj;के मन्&zwj;द भाग्&zwj;य सै वह भी नामंजूर हुई. फ़्रांसके सातवें लूईनें एक अपना बूट गांठनें के लिये एक चमार को दिया तब उस्&zwj;की गठवाईके पैसे उस्&zwj;की जेबमैं न निकले इस्&zwj;सै उसै लाचार होकर वह बूट चमारके पास छोड़ देना पड़ा. अरस्&zwj;ततालीस नें लोगों के जुल्&zwj;मसै विष पीकर अपनें प्राण दिये थे और और अनेक विद्वान बुद्धिमान राजाओं को काल चक्र की कठिनाई सै अनेक प्रकार का असह्य क्&zwj;लेश झेल, झेल कर यह असार संसार छोड़ना पड़ा है इसलिये इस दु:ख सागर मैं जो दु:ख न भोगना पड़े उसी का आश्&zwj;चर्य है.जब अपनें जीनें का पलभर का भरोसा नहीं तो फ़िर कौन्&zwj;सी बात का हर्ष बिषाद किया जाय. यदि संसार मैं कोई बात बिचार करनें के लायक है तो यह है कि हमारी इतनी आयु वृथा नष्&zwj;ट हुई इस्&zwj;मैं हमनें कौन्&zwj;सा शुभ कार्य किया ? परन्&zwj;तु इस विषय मैं भी कोरे पछतावे के निस्&zwj;बत आगे के लिये समझ कर चलना अच्&zwj;छा है क्&zwj;योंकि समय निकला जाता है. तुलसी दास जी विनय पत्रिका मैं लिखते हैं &quot;लाभ कहा मानुष तन पाये । काय बचन मन सपनें हुँ कबहुंक घटत न काज पराये । जो सुख सुर पुर नरक गेह बन आवत बिनिहिं बुलाये । तिह सुख कहुँ बहु यत्&zwj;न करत मन समुझत नहीं समुझाये । परदारा पर द्रोह मोहबस किये मूढ़ मन भाये । गर्भ बास दुखरासि जातना तीब्र बिपति बिसराये । भय निद्रा मैथुन अहार सबके समान जग जाये । सुरदुर्लभ तन धरिन भजे हरि मद अभिमान गंवाये । गई न निज पर बुद्धि शुद्धि ह्वै रहे राम लयलाये । तुलसी दास यह अवसर बीते का पुनके पछताये ?&quot; धर्म का आधार केवल द्रव्&zwj;य पर नहीं है हरेक अवस्&zwj;था मैं मनुष्&zwj;य धर्म कर सक्ता है अलबत्ता पहले उस्&zwj;को अपना स्&zwj;वरूप यथार्थ जान्&zwj;ना चाहिये यदि अपनें मैं भूल रह जायगी तो धर्म अर्धम हो जायगा और व्&zwj;यर्थ दु:ख उठाना पड़ेगा. विपत्तिके समय घबराहटकी बराबर कोई बस्&zwj;तु हानिकारक नहीं होती विपत्ति भंवर के समान हैं जों, जों मनुष्&zwj;य बल करके उस्&zwj;सै निकला चाहता है अधिक फंसता है और थक कर बिबस होता जाता है परन्&zwj;तु धैर्य सै पानी का बहावके साथ सहज मैं बाहर निकल सक्ता है. ऐसे अवसर पर मनुष्&zwj;य को धैर्य सै उपाय सोचना चाहिये और परमादयालु भगवान की कृपा दृष्टि पर पूर्ण विश्&zwj;वास रखना चाहिये उस्&zwj;को सब सामर्थ है&quot;</p>
			<p>
				&quot;यह सब सच है परन्&zwj;तु विपत्ति के समय धैर्य नहीं रहता&quot; लाला मदनमोहन नें आंसू भर कर कहा.</p>
			<p>
				&quot;विपत्तिमनुष्&zwj;य की कसौटी है, नीति शास्&zwj;त्र मैं कहा है &#39;दूरहि सों डरपत रहैं निकट गए तें शूर । बिपत पड़े धीरज गहैं सज्&zwj;जन सब गुण पूर।। <a href="http://hindisamay.com/upanyas/pariksha_guru.htm#_ftn18" name="_ftnref18" title="">[18]</a>&quot; लाला ब्रजकिशोर कहनें लगे &quot;महाभारत मैं लिखा है कि राजा बलि देवताओं सै हारकर एक पहाड़ की कन्&zwj;दरा में जा छिपे तब इन्&zwj;द्र नें वहां जाकर अभिमान सै उन्&zwj;को लज्जित करनेंका बिचार किया इस्&zwj;पर बलि शान्तिपूर्वक बोले &quot;तुम इस्&zwj;समय अपना वैभव दिखाकर हमारा अपमान करते हो परन्&zwj;तु इस्&zwj;मैं तुम्&zwj;हारी कुछ भी बड़ाई नहीं है हार हुए के आगे अपनी ठसक दिखानें सै पहली निर्बलता मालूम होती है जो लोग शत्रु को जीतकर उस्&zwj;पर दया करते हैं वही सच्&zwj;चे वीर समझे जाते हैं. जीत और हार किसी के हाथ नहीं है यह दोनों समयाधीन हैं. प्रथम हमारा राज था अब तुम्&zwj;हारा हुआ पाछे किसी और का हो जायगा. दुख सुख सदा अदलते बदलते रहते हैं होनहार को कोई नहीं मेट सक्ता. तुम भूल सै इस वैभव को अपना समझते हो. यह किसी का नहीं है. पृथु, ऐल, मय और भीम आदि बहुत से प्रतापी राजा पृथ्&zwj;वी पर होगए हैं परन्&zwj;तु काल नें किसी कौ न छोड़ा इसी तरह तुम्&zwj;हारा समय आवेगा तब तुम भी न रहोगे. इसलिये मिथ्&zwj;याभिमान न करो. सज्&zwj;जन सुख दुख सै क़भी हषै विषाद नहीं करते. वह सब अवस्&zwj;थाओं मैं परमेश्&zwj;वर का उपकार मानकर सन्&zwj;तोषी रहते हैं++और सब मनुष्&zwj;यों को अपना समय देख कर उपाय करना चाहिए सो यह समय हमारे बल करनें का नहीं है सहन करनें का है इसीसै हम तुम्&zwj;हारे कठोर वचन सहन करते हैं. दु:ख के समय धैर्य रखना बहुत आवश्&zwj;यक है क्&zwj;योंकि अधैर्य होनें सै दु:ख घटता नहीं बल्कि बढ़ता जाता है इसलिये हम चिन्&zwj;ता और उद्वेग को अपनें पास नहीं आनें देते.&quot; ऐसे अवसर पर मनुष्&zwj;य के मन को स्थिर रखनें के लिये ईश्&zwj;वर नें कृपा करके आशा उत्&zwj;पन्&zwj;न की है और इसी आशा सै संसार के सब काम चल्&zwj;ते हैं इसलिये आप निराश न हों परमेश्&zwj;वर पर विश्&zwj;वास रखकर इस दु:ख की निवृत्ति का उपाय सोचें, यह विपत्ति आप पर किस तरह एकाएक आ पड़ी इस्&zwj;का कारण ढ़ूंड़े ईश्&zwj;वर शीघ्र कोई सुगम मार्ग दिखावेगा&quot;.</p>
			<p>
				&quot;मुझको तो इस्&zwj;समय कोई राह नहीं दिखाई देती. तुम्&zwj;हें अच्&zwj;छा लगे सो करो&quot; लाला मदनमोहन नें जवाब दिया.</p>
			<p>
				इतनें मैं लाला ब्रजकिशोर सै आकर एक चपरासी नें आकर कहा कि &quot;आपको कोई बाहर बुलाता है.&quot; इस्&zwj;पर वह बाहर चले गए,</p>
			<p>
				<strong>प्रकरण-३८</strong></p>
			<p>
				<strong>-----&times;-----</strong></p>
			<p>
				<em>सच्&zwj;ची प्रीति</em></p>
			<p>
				<strong>धीरज धर्म्&zwj;म मित्र अरु नारी</strong></p>
			<p>
				<strong>आपतिकाल परखिये चारी</strong></p>
			<p>
				तुलसीकृत</p>
			<p>
				लाला ब्रजकिशोर बाहर पहुँचे तो उन्&zwj;को कचहरी सै कुछ दूर भीड़ भाड़सै अलग वृक्षों की छाया मैं एक सेजगाड़ी दिखाई दी. चपरासी उन्&zwj;हें वहां लिवा ले गया तो उस्&zwj;मैं मदनमोहन की स्&zwj;त्री बच्&zwj;चों समेत मालूम हुई. लाला मदनमोहन की गिरफ्तारी का हाल सुन्ते ही वह बिचारी घबराकर यहां दौड़ आई थी उस्&zwj;की आंखों सै आंसू नहीं थमते थे और उस्&zwj;को रोती देखकर उस्&zwj;के छोटे, छोटे बच्&zwj;चे भी रो रहे थे. ब्रजकिशोर उन्की यह दशा देख कर आप रोनें लगे. दोनों बच्&zwj;चे ब्रजकिशोर के गले से लिपट गए और मदनमोहन की स्&zwj;त्रीनें अपना और अपनें बच्&zwj;चों का गहना ब्रजकिशोर के पास भेजकर यह कहला भेजा कि &quot;आपके आगे उन्&zwj;की यह दशा हो इस्&zwj;सै अधिक दु:ख और क्&zwj;या है ? खैर ! अब यह गहना लीजिये और जितनी जल्&zwj;दी होसके उन्&zwj;को हवालात सै छुड़ानें का उपाय करिये.&quot;</p>
			<p>
				&quot;वह समझदार होकर अनसमझ क्&zwj;यों बन्&zwj;ती हैं ? इस घबराहट सै क्&zwj;या लाभ है ? वह मेरठ गईं जब उन्&zwj;&zwj;होंनें आप कहवाया था कि ऐसी सूरत मैं इन अज्ञान बालकों की क्&zwj;या दशा होगी ? फ़िर वह आप इस बात को कैसे भूली जाती हैं ? उन्&zwj;को अपनें लिये नहीं तो इन छोटे, छोटे बच्&zwj;चों के लिये हिम्&zwj;मत रखनी चाहिये&quot; लाला ब्रजकिशोर कहनें लगे &quot;इंग्लेंड के बादशाह पहले जेम्&zwj;स की बेटी इलेक्&zwj;टर पेलेटीन के साथ ब्&zwj;याही थी उस्&zwj;नें अपनें पति को बोहोमिया का बादशाह बनानें की उमंग मैं इन्&zwj;की तरह अपना सब जेवर खो दिया इस्&zwj;सै अन्&zwj;त मैं उस्&zwj;को अपनें निर्वाहके लिये भेष बदलकर भीख मांगनी पड़ी थी.&quot;</p>
			<p>
				&quot;अपनें पति के लिये भीख मांगनी पड़ी तो क्&zwj;या चिन्&zwj;ता हुई ? स्&zwj;त्री को पति सै अधिक संसार मैं और कौन है ? जगत माता जानकीजीनें राज सुख छोड़कर पति के संग बनमैं रहना बहुत अच्&zwj;छा समझा था और यह वाक्&zwj;य कहा था &quot;देत पिता परिमित सदा परिमित सुत और भ्रात । देत अमित पति तासुपद नहीं पूजहिं किहिं भांति ? <a href="http://hindisamay.com/upanyas/pariksha_guru.htm#_ftn19" name="_ftnref19" title="">[19]</a>&quot; सती शिरोमणि सावित्रीनें पतिके प्राण वियोग पर भी वियोग नहीं सहा था. मनुस्&zwj;मृति मैं लिखा है &quot;शील रहित पर नारि रत होय सकल गुण हानि । तदपि नारि पूजै पति हि देव सदृश जिय जानि ।। <a href="http://hindisamay.com/upanyas/pariksha_guru.htm#_ftn20" name="_ftnref20" title="">[20]</a></p>
			<p>
				नारिन को ब्रत यज्ञतप और न कछु जगमाहिं । केवल पति पद पूज नित सहज स्&zwj;वर्ग मैं जाहिं ।। <a href="http://hindisamay.com/upanyas/pariksha_guru.htm#_ftn21" name="_ftnref21" title="">[21]</a>&quot; पति के लिये गहना क्&zwj;या ? प्राण तक देनें पड़ें तो मैं बहुत प्रसन्&zwj;न हूँ. हाय ! वह कैद रहैं और मैं गहनें का लालच करूँ ? वह दु:ख सहें और मैं चैन करूँ ? हम लोगों की जबान नहीं है इस्&zwj;सै क्&zwj;या हमारे हृदय की प्रीति शून्&zwj;य है क्&zwj;या कहूँ ? इस्&zwj;समय मेरे चित्त को जो दु:ख है वह मैं जान्&zwj;ती हूँ. हे धरती माता ! तू क्&zwj;यों नहीं फटती जो मैं अभागी उस्&zwj;मैं समा जाऊँ ?&quot; लाला मदनमोहन की स्&zwj;त्री गद्गद स्&zwj;वर और रुके हुए कंठ सै भीतर बैठी हुई बहुत धीरे, धीरे बोली ! &quot;भाई ! मैं तुमसै आज तक नहीं बोली थी परन्&zwj;तु इस्&zwj;समय दु:ख की मारी बोल्ती हूँ सो मेरी ढिठाई क्षमा करना. मुझसै यह दु:ख नहीं सहा जाता मेरी छाती फटती है. मुझको इस्&zwj;समय कुछ नहीं सूझता जो तुम अपनी बहन के और इन छोटे, छोटे बच्&zwj;चों के प्राण बचाया चाहते हो तो यह गहना लो और हो सके जैसे इसी समय उन्&zwj;को छुड़ा लाओ नहीं तो केवल मैं ही नहीं मरूंगी मेरे पीछे ये छोटे, छोटे बालक भी झुर, झुर कर-&quot;</p>
			<p>
				&quot;बहन ! क्&zwj;या इस्&zwj;समय तुम बावली हो गई हो. तुम्हैं अपनें हानि लाभका कुछ भी बिचार नहीं है ?&quot; लाला ब्रजकिशोर बाहर सै समझानें लगे &quot;देखो शकुन्&zwj;तला भी पतिव्रता थी परन्&zwj;तु जब उस्&zwj;के पतिनें उस्&zwj;को झूंठा कलंक लगाकर परित्&zwj;याग करनें का बिचार किया तब उसे भी क्रोध आए बिना नहीं रहा. क्&zwj;या तुम उस्&zwj;सै बढ़कर हो जो अपनें छोटे, छोटे बच्&zwj;चों के दु:ख का कुछ बिचार नहीं करतीं ? थोड़ी देर धैर्य रक्&zwj;खो धीरे, धीरे सब, हो जायगा&quot;</p>
			<p>
				&quot;भाई ! धैर्य तो पहलैही विदा हो चुका अब मैं क्&zwj;या करूं ? तुम बार, बार बाल बच्&zwj;चों की याद दिवाते हो परन्&zwj;तु मेरे जान पति सै अधिक स्&zwj;त्री के लिये कोई भी नहीं है&quot; मदनमोहन की स्&zwj;त्री लजा कर भीतर सैं कहनें लगी &quot;पति से विवाद करना तो बहुत बात है परन्&zwj;तु शकुन्&zwj;तलाके मन मैं दुष्&zwj;यन्&zwj;त की अत्&zwj;यन्&zwj;त प्रीति हुए पीछे शकुन्&zwj;तला को दुष्&zwj;यन्&zwj;तके दोष कैसे दिखाई दिये यही बात मेरी समझ मैं नहीं आती. फ़िर मैं शकुन्&zwj;तला की अधिक नकल कैसे करूं ? मैं बड़ी अधीन्&zwj;ता सै कहती हूँ कि ऐसे मर्मवेधी बचन कहक़र मेरे हृदय को अधिक घायल मत करो और यह सब गहना ले जाकर होसके जितनी जल्&zwj;दी इस डूबती नावको बचानें का उपाय करो. मुझको तुम्&zwj;हारे सामनें इस विषयमें बात करते अत्&zwj;यन्&zwj;त लज्&zwj;जा आती है हाय ! यह पापी प्राण अब भी क्&zwj;यों नहीं निकलते इस्&zwj;सै अधिक और क्&zwj;या दु:ख होगा ?&quot; यह बात सुन्&zwj;ते ही ब्रजकिशोर की आंखों से आंसू टपकनें लगे थोड़ी देर कुछ नहीं बोला गया उस्&zwj;को उस्समय नारमण्&zwj;डी के अमीरजादे रोबर्टकी स्&zwj;त्री समबिल्&zwj;ला की सच्&zwj;ची प्रीति याद आई. रोबर्ट के शरीर मैं एक जहरी तीर लगनेंसै ऐसा घाव हो गया था कि डाक्&zwj;टरोंके बिचार मैं जबतक कोई मनुष्य उस्का जहर न चूसे रोबर्ट के प्राण बचनें की आशा न थी और जहर चूसनें सै चूसनें वाले का प्राण भय था. रोबर्टनें अपनी प्राण रक्षाके लिये एक मनुष्&zwj;य के प्राण लेनें सर्वथा अंगीकार न किये परन्&zwj;तु उसकी पतिव्रता स्&zwj;त्रीनें उस्&zwj;के सोतेमैं उस्के घाव का विष चूसकर उस्&zwj;पर अपनें प्राण न्&zwj;योछावर कर दिये.</p>
			<p>
				&quot;बहन ! मैं तुम्&zwj;हारे लिये तुम सै कुछ नहीं कहता परन्&zwj;तु तुम्&zwj;हारे छोटे, छोटे बालकोंको देखकर मेरा हृदय अकुलाता है तुम थोड़ी देर धैर्य धरो ईश्&zwj;वर सब मंगल करेगा&quot; लाला ब्रजकिशोरनें जैसे तैसे हिम्&zwj;मत बांधकर कहा.</p>
			<p>
				&quot;भाई ! तुम कहते हो सो मैं भी समझती हूँ यह बालक मेरी आत्&zwj;मा हैं और विपत्त मैं धैर्य धरना भी अच्&zwj;छा है परन्&zwj;तु क्&zwj;या करूं ? मेरा बस नहीं चल्&zwj;ता. देखो तुम ऐसे कठोर मत बनो&quot; मदनमोहनकी स्&zwj;त्री विलाप कर कहनें लगी महाभारत मैं लिखा है कि जिस्&zwj;समय एक कपोतनें अतिथि सत्&zwj;कारके बिचार सै एक बधिक के लिये प्रसन्&zwj;नतापूर्वक अपनें प्राण दिये तब उस्&zwj;की कपोती बिलाप कर कहनें लगी हा ! नाथ ! हमनें क़भी आपका अमंगल नहीं बिचारा. संतानके होनें पर भी स्&zwj;त्री पति बिना सदा दु:ख सागर मैं डूबी रहती है भाई बंधु भी उस्&zwj;को देखकर शोक करते हैं. आप के साथ मैं सब दशाओं मैं प्रसन्&zwj;न थी. पर्बत, गुफा, नदी, झर्ना, वृक्ष और आकाश मैं मुझको आपके साथ अत्&zwj;यन्&zwj;त सुख मिल्&zwj;ता था परन्&zwj;तु वह सुख आज कहां है ? पति ही स्&zwj;त्री का जीवन है पति बिना स्&zwj;त्री को जीकर क्&zwj;या करना है&quot; यह कहक़र वह कपोती आग मैं कूद पड़ी. फ़िर क्या मैं एक पक्षी सै भी गई बीती हूँ ? तुमसै हो सके तो सौ काम छोड़कर पहलै इस्&zwj;का उपाय करो न हो सके तो स्&zwj;पष्&zwj;ट उत्तर दो. मुझ स्&zwj;त्री की जातिसै जो उपाय हो सकेगा सो मैं ही करूंगी. हाय ! यह क्&zwj;या गजब है ! क्&zwj;या अभागों को मौत भी नहीं मिलती !&quot;</p>
			<p>
				&quot;अच्&zwj;छा ! बहन ! तुमको ऐसा ही आग्रह है तो तुम घर जाओ मैं अभी जाकर उन्&zwj;कौ छुड़ानैं का उपाय करता हूँ&quot; लाला ब्रजकिशोर नें कहा.</p>
			<p>
				&quot;न जानें कैसी घड़ीमैं मैं मेरठ गई थी कि पीछेसै यह गजब हुआ. जिस्&zwj;समय मेरे पास रहनें की आवश्&zwj;यकता थी उसी समय मैं अभागी दूर जा पड़ी ! इस दु:ख सै मेरा कलेजा फटता है मुझको तुम्&zwj;हारे कहनें पर पूरा विश्&zwj;वास है परन्&zwj;तु एक बार अपनी आंख सै भी उन्हैं देख सक्ती हूँ ?&quot; मदनमोहन की स्&zwj;त्री नें रोकर कहा.</p>
			<p>
				&quot;इस्&zwj;समय तो कचहरी मैं हजारों आदमियों की भीड़ हो रही है. सन्&zwj;ध्&zwj;या को मौका होगा तो देखा जायगा&quot; ब्रजकिशोरनें जवाब दिया.</p>
			<p>
				&quot;तो क्&zwj;या संध्&zwj;या तक भी वह-&quot; मदनमोहन की स्&zwj;त्री के मुख सै पूरा वचन न निकल सका कंठ रुक गया और उस्&zwj;को रोते देखकर उस्&zwj;के बच्&zwj;चे भी रोनें लगे.</p>
			<p>
				निदान बड़ी कठिनाई सै समझाकर ब्रजकिशोरनें मदनमोहन की स्&zwj;त्री को घर भेजा परन्&zwj;तु वह जाती बार जबरदस्&zwj;ती अपना सब गहना ब्रजकिशोर को देती गई और उस्&zwj;के बच्&zwj;चे भी ब्रजकिशोर को छोड़कर घर न आए. जब ब्रजकिशोर के साथ कचहरी मैं गए तब उन्&zwj;&zwj;की दृष्टि एकाएक मदनमोहन पर जा पड़ी और वह उस्&zwj;को वहां देखते ही उस्&zwj;सै जाकर लिपट गए.</p>
			<p>
				&quot;क्&zwj;यों जी ! यह कहां सै आए ?&quot; मदनमोहननें आश्&zwj;चर्य सै पूछा.</p>
			<p>
				&quot;इन्&zwj;की माके साथ ये अभी मेरठ सै आए हैं. वह विचारी आप का यह हाल सुन्कर यहां दौड़ आई थी सो मैंनें उसे बड़ी मुश्किलसै समझा बुझाकर घर भेजा है&quot; ब्रजकिशोरनें जवाब दिया.</p>
			<p>
				&quot;लाला जी घर क्&zwj;यों नहीं चल्&zwj;ते ? यहां क्&zwj;यों बैठे हो ?&quot; एक लड़केनें गले सै लिपट कर कहा.</p>
			<p>
				&quot;मैं तो तुम्&zwj;हारे छंग (संग) आज हवा खानें चलूंगा और अपनें बाग मैं चलकर मच्छियों का तमाछा (तमाशा) देखूंगा&quot; दूसरा लड़का गोदमैं बैठकर कहनें लगा.</p>
			<p>
				&quot;लाला जी तुम बोल्&zwj;ते क्&zwj;यों नहीं ? यहां इकल्लै क्&zwj;यों बैठे हो ? चलो छैल (सैर) करनें चलैं&quot; एक लड़का हाथ पकड़ कर खैचनें लगा.</p>
			<p>
				&quot;जानें चुन्&zwj;नीआल (लाल) कहां हैं ? विन्&zwj;नें (उन्&zwj;होंनें) हमें एक तछवीर (तस्&zwj;वीर) देनी कही थी लालाजी ! तुम उछे (उसे) चोकटे मैं लगवा दोगे ?&quot; दूसरे लड़केनें कहा.</p>
			<p>
				&quot;छैल (सैर) करनें नहीं चल्&zwj;ते तो घर ही चलो, अम्&zwj;मा आज सवेरे सै न जानें क्&zwj;यों रो रही हैं और विन्&zwj;नें आज कुछ भोजन भी नहीं किया&quot; एक लड़का बोला.</p>
			<p>
				&quot;लाला जी तुम बोल्&zwj;ते क्&zwj;यों नहीं ? गुछा (गुस्&zwj;सा) हो ? चलो, घर चलो. हम मेरठ छे (सै) खिलौनें लाए हैं छो (सो) तुम्&zwj;हैं दिखावेंगे&quot; दूसरा ठोडी पकड़ कर कहनें लगा.</p>
			<p>
				&quot;तुम तो दंगा करते हो चलो हमारे साथ चलो हम तुमको बरफी मंगादैंगे यहां लालाजी को कुछ काम है&quot; ब्रजकिशोरनें कहा.</p>
			<p>
				&quot;आं आं हमतो लालाजी के छंग (संग) छैल को जायंगे. बाग मैं मच्छियोंका तमाछा देखेंगे हमको बप्&zwj;फी (बरफ़ी) नहीं चाहिये हम तुम्&zwj;हारे छंग नहीं चल्&zwj;ते&quot; दोनों लड़के मचल गए.</p>
			<p>
				&quot;चलो हम तुम्हैं पीतल की एक, एक मछली खरीद देंगे जो लोहेकी सलाई दिखाते ही तुम्&zwj;हारे पास दौड़ आया करेगी&quot; लाला ब्रजकिशोरनें कहा.</p>
			<p>
				&quot;हम यों नहीं चल्&zwj;ते हम तो लालाजीके छंग चलेंगे.&quot;</p>
			<p>
				&quot;और जबतक लालाजी घर नहीं जायंगे हम भी नहीं जायंगे&quot; कहक़र दोनों लड़के मदनमोहन के गले से लिपट गए और रोनें लगे. उस्&zwj;समय मदनमोहन की आंखों सै आंसू टपक पड़े और ब्रजकिशोर का जी भर आया.</p>
			<p>
				&quot;अच्&zwj;छा ! तो तुम लालाजीके पास खेल्&zwj;ते रहोगे ? मैं जाऊं ?&quot; लाला ब्रजकिशोरनें पूछा.</p>
			<p>
				&quot;हां हां तुम भलेई जाओ, हम अपनें लालाजी के पाछ (पास) खेला करेंगे&quot; एक लड़केनें कहा.</p>
			<p>
				&quot;और भूक लगी तो ?&quot; ब्रजकिशोरनें पूछा.</p>
			<p>
				&quot;यह हमें बप्&zwj;फी मंगा देंगे&quot; छोटा लड़का अंगुली सै मदनमोहन को दिखाकर मुस्करा दिया,</p>
			<p>
				&quot;महाकवि कालिदास नें सच कहा है वे मनुष्&zwj;य धन्&zwj;य हैं जो अपनें पुत्रों को गोद मैं लेकर उन्&zwj;के शरीर की धूल सै अपनी गोद मैली करते हैं और जब पुत्रों के मुख अकारण हंसी सै खुल जाते तो उन्&zwj;के उज्जवल दांतों की शोभा देखकर अपना जन्&zwj;म सफल करते हैं&quot; लाला ब्रजकिशोर बोले और उन लड़कों के पास उन्&zwj;के रखवाले को छोड़कर आप अपनें काम को चले गए.</p>
			<p>
				बच्&zwj;चे थोड़ी देर प्रसन्&zwj;नता सै खैल्&zwj;ते रहे परन्तु उन्&zwj;को भूक लगी तब वह भूक के मारे रोनें लगे पर वहां कुछ खानें को मौजूद न था इसलिये मदनमोहन का जी उस्&zwj;समय बहुत उदास हुआ.</p>
			<p>
				इतनैं मैं सन्&zwj;ध्&zwj;या हुई इस्सै हवालात का दरवाजा बन्&zwj;द करनें के लिये पोलिस आ पहुँची. अबतक उस्&zwj;नें दीवानी हवालात और मदनमोहन ब्रजकिशोर आदि का काम समझ कर विशेष रोक टोक नहीं की थी परन्&zwj;तु अब करनी पड़ी, वह छोटे, छोटे बच्&zwj;चे मदनमोहन के साथ घर जानें की जिद करते थे और जबरदस्&zwj;ती हटानें सै फूटफूटकर रोते थे. लोगोंके हाथों सै छूट, छूट कर मदनमोहन के गले सै जा लिपटेते थे इसलिये इस्&zwj;समय ऐसी करुणा छा रही थी कि सब की आंखों सै टप, टप आंसू टपकनें लगे.</p>
			<p>
				निदान उन बच्&zwj;चों को बड़ी कठिनाई सै रखवाले के साथ घर भेजा गया और हवालात का दरवाजा बन्&zwj;द हुआ.</p>
			<p>
				&nbsp;</p>
			<p>
				<strong>प्रकरण</strong> <strong>-</strong> <strong>३९</strong></p>
			<p>
				<strong>-----&times;-----</strong></p>
			<p>
				<em>प्रेत भय</em></p>
			<p>
				<strong>पियत रूधिर बेताल बाल निशिचरन सा</strong> <strong>थि</strong> <strong>पुनि ।।</strong></p>
			<p>
				<strong>करत बमन </strong> <strong>बि</strong> <strong>कराल मत्त मन मुदित घोर धुनि ।।</strong></p>
			<p>
				<strong>सा</strong> <strong>द्य मांस कर लि</strong> <strong>ये</strong> <strong>भयंकर रूप दिखावत ।।</strong></p>
			<p>
				<strong>रु</strong> <strong>धिरासव मद मत्त पूतना नाचि डरावत ।।</strong></p>
			<p>
				<strong>मांस भेद बस बिबस मन जोगन नाच</strong> <strong>हिं</strong> <strong>बिबिध गति ।।</strong></p>
			<p>
				<strong>बीर जनन की बीरता बहु विध बरणैं मन्&zwj;द मति ।। <a href="http://hindisamay.com/upanyas/pariksha_guru.htm#_ftn22" name="_ftnref22" title=""><strong>[22]</strong></a> </strong></p>
			<p>
				रसिकजीवनें.</p>
			<p>
				सन्ध्या का समय है कचहरी के सब लोग अपना काम बन्&zwj;द करके घर को चलते जाते हैं. सूर्य के प्रकाश के साथ लाला मदनमोहनके छूटनें की आशा भी कम हो जाती है. ब्रजकिशोर नें अब तक कुछ उपाय नहीं किया. कचहरी बन्&zwj;द हुए पीछे कल तक कुछ न हो सकेगा. रात को इसी छोटीसी कोठरी मैं अन्धेरे के बीच जमीन पर दुपट्टा बिछा कर सोना पड़ेगा. कहां मित्र मिलापियों के वह जल्&zwj;से ! कहां पानी प्&zwj;यानें के लिये एक खिदमतगार तक पास न हो ! इन बातों के बिचार सै लाला मदनमोहन का व्&zwj;याकुल चित्त अधिक अकुलानें लगा.</p>
			<p>
				इसी बिचार मैं सन्&zwj;ध्&zwj;या हो गई चारों तरफ़ अंधेरा फैल गया. मकान मनुष्&zwj;य शून्&zwj;य होगया. आस पास सब चीजें दिखनी बन्&zwj;द हो गईं.</p>
			<p>
				लाला मदनमोहन के मानसिक बिचारों का प्रगट करना इस्समय अत्&zwj;यन्&zwj;त कठिन है. जब वह अपनें बालकपन सै लेकर इससमय तक के बैभव का बिचार करता है तो उस्&zwj;की आंखों के आगे अन्धेरा आ जाता है ! लाला हरदयाल आदि रंगीले मित्रों की रंगीली बातें, चुन्&zwj;नीलाल शिंभूदयाल आदि की झूंटी प्रीति, रात एक, एक बजे तक गानें नाचनें के जल्&zwj;से, खुशामदियों का आठ पहर घेरे रहना, हर बात पर हां मैं हां, हर बात पर वाह वाह, हर काम में प्राण देनें की तैयारी के साथ अपनी इस्&zwj;समय की दशा का मुकाबला करता है और उन लोगों की इन दिनों की कृतघ्नता पर दृष्टि पहुँचाता है तो मन मैं दुख की हिलोरें उठनें लगती हैं ! संसार केवल धोके की टट्टी मालूम होता है जिन्&zwj;के ऊपर अपनें सब कार्य व्&zwj;यवहार का आधार था, जिन्को बारबार हजारों रुपे का फायदा कराया गया था, जो हर बात मैं पसीनें की जगह खून डालनें को तैयार रहते थे वह सब इस्&zwj;समय कहां हैं ? क्&zwj;या उन्&zwj;मैं सै इस थोड़े से कर्ज को चुकानें के लिये कोई भी आगे नहीं आ सकता ? जिन्&zwj;की झूंटी प्रीति मैं आ कर अपनी पतिब्रता स्&zwj;त्री की प्रीति भूल गया, अपनें छोटे, छोटे बच्&zwj;चों के लालन पालन का कुछ बिचार नहीं किया वह मुफ़्त मैं चैन करनेंवाले इस्&zwj;समय कहां हैं ?</p>
			<p>
				&quot;मेरी इज्&zwj;जत गई, मेरी दौलत गई, मेरा आराम गया, मेरा नाम गया, मैं लज्&zwj;जा सै किसी को मुख नहीं दिखा सक्&zwj;ता, किसी सै बात नहीं कर सक्ता, फ़िर मुझको संसार मैं जीनें सै क्&zwj;या लाभ है ? ईश्&zwj;वर मोत दे तो इस दु:ख सै पीछा छुटे परन्&zwj;तु अभागे मनुष्&zwj;य को मोत क्&zwj;या मांगेसै मिल सकती है ? हाय ! जब मुझको तीस वर्ष की अवस्&zwj;था मैं यह संसार ऐसा भयंकर लगता है तौ साठ वर्ष की अवस्&zwj;था मैं न जानें मेरी क्&zwj;या दशा होगी ?&quot;</p>
			<p>
				&quot;हा ! मोत का समय किसी तरह नहीं मालूम हो सक्ता. सूर्य के उदय अस्&zwj;त का समय सब जान्&zwj;ते हैं, चन्&zwj;द्रमा के घटनें बढ़नें का समय सब जान्&zwj;ते हैं, ऋतुओं के बदलनें का, फूलों के खिलनें का, फलों के पकनें का समय सब जान्&zwj;ते हैं परन्&zwj;तु मोत का समय किसी को नहीं मालूम होता. मोत हर वक्&zwj;त मनुष्&zwj;य के सिर पर सवार रहती है उस्&zwj;के अधिकार करनें का कोई समय नियत नहीं है. कोई जन्&zwj;म लेते ही चल बसता है, कोई हर्ष बिनोद मैं, कोई पढ़नें लिखनें मैं, कोई खानें कमानें मैं, कोई जवानी की उमंग मैं, कोई मित्रों के रस रंग मैं अपनी सब आशाओं को साथ लेकर अचानक चल देता है परन्&zwj;तु फ़िर भी किसी को मोत की याद नहीं रहती कोई परलोक का भय करके अधर्म नहीं छोड़ता ? क्&zwj;या देखत भूली का तमाशा ईश्&zwj;वर नें बना दिया है ?&quot;</p>
			<p>
				लाला मदनमोहन के चित्त मैं मोत का बिचार आते ही भूत प्रेतादि का भय उत्&zwj;पन्&zwj;न हुआ. वह अंधेरी रात, छोटी सी कोठरी, एकान्&zwj;त जगह, चित्त की व्&zwj;याकुलता मैं यह बिचार आते ही सब सुधरे हुए बिचार हवा मैं उड़ गए. छाती धड़कनें लगी, रोमांच हो आए, जी दहला गया और मोत की कल्&zwj;पना शक्ति नें अपना चमत्&zwj;कार दिखाना शुरू किया.</p>
			<p>
				कोई प्रेत उन्&zwj;की कोठरी मैं मोजूद है. उस्&zwj;के चलनें फ़िरनें की आवाज सुनाई देती है बल्कि क़भी, क़भी अपनी लाल, लाल आंखों सै क्रोध करके मदनमोहन को घुरकता है, क़भी अपना भट्टीसा मुंह फैला कर मदनमोहन की तरफ़ दौड़ता है, क़भी गुस्&zwj;सेसै दांत पीसता है, क़भी अपना पहाड़सा शरीर बढ़ाकर बोझसै मदनमोहन को पीस डाला चाहता है, क़भी कानके पर्दे फाड़ डालनें वाले भयंकर स्&zwj;वरसै खिल खिलाकर हंसता है, क़भी नाचता है, क़भी गाता है, क़भी ताली बजाता है, और क़भी जम-दूत की तरह मदनमोहन को उस्&zwj;के कुकर्म्मों के लिये अनेक तरहके दुर्बचन कहता है ! लाला मदनमोहननें पुकारनें का बहुत उपाय किया परन्&zwj;तु उन्&zwj;के मुख सै भयके मारे एक अक्षर न निकल सका वह प्रेत मानों उन्की छातीपर सवार होकर उन्&zwj;का गला घोटनें लगा उस्&zwj;के भयसै मदनमोहन अधमरे होगए उन्&zwj;होंनें हाथ पांव चलानें का बहुत उद्योग किया परन्&zwj;तु कुछ न हो सका. इस्समय लाला मदनमोहन को परमेश्&zwj;वर की याद आई.</p>
			<p>
				जो मदनमोहन परमेश्वर की उपासना करनें वालों को और धर्मकी चर्चा करनें वालों पर नास्तिक भाव सै हंसा करता था और मनुष्&zwj;य देह का फल केवल संसारी सुख बताता था किसी तरह सै छल छिद्र करकै अपना मतलब निकाल लेनें को बुद्धिमानी समझता था वही मदनमोहन इस्&zwj;समय सब तरफ़सै निराश होकर ईश्&zwj;वर की सहायता मांगता है ! हा ! आज इस रंगीले जवान की क्&zwj;या दशा हो गई ! इस्&zwj;का अभिमान कहां जाता रहा ! जब इस्&zwj;का कुछ बस न चल सका तो यह मूर्छित होकर पृथ्&zwj;वी पर गिर पड़ा और कुछ देर यों ही पड़ा रहा.</p>
			<p>
				जब थोड़ी देर पीछे इसै होश आया चित्त का उद्वेग कुछ कम हुआ तो क्&zwj;या देखता है कि उस भयंकर प्रेतके बदले एक स्&zwj;त्री इस्&zwj;का सिर अपनें गोदमैं लिये बैठी हुई धीरे धीरे इस्&zwj;के पांव दबा रही है अन्&zwj;धेरेके कारण मुख नहीं दिखाई देता परन्&zwj;तु उस्&zwj;की आंखोंसै गरम, गरम आंसुओं की बूंदें उस्&zwj;के मुख पर गिर रहीं हैं और इन आंसुओं ही सै मदनमोहन को चेत हुआ है.</p>
			<p>
				इस्&zwj;समय लाला मदनमोहन के व्&zwj;याकुल चित्त को दिलासा मिलनें की बहुत ज़रूरत थी सो यह स्&zwj;त्री उन्हैं दिलासा देनेंके लिये यहां आ पहुँची परन्&zwj;तु मदनमोहन को इस्&zwj;सै कुछ दिलासा न मिला वह इसै देखकर उल्&zwj;टे डरगए.</p>
			<p>
				&quot;प्राणनाथ अब कैसै हो ! आपके चित्तमैं इस्&zwj;समय अत्&zwj;यन्&zwj;त व्&zwj;याकुलता मालूम होती है इसलिये अपनें चित्तका जरा समाधान करो, हिम्&zwj;मत बांधो मैं आपके लिये भोजन लाई हूँ सो कुछ भोजन करके दो घूंट पानी के पिओ जिस्&zwj;सै आपके चित्तका समाधान हो इस छोटीसी कोठरीमैं अन्धेरेके बीच आपको जमीन पर लेटे देखकर मेरा कलेजा फटता है&quot; उस स्&zwj;त्रीनें कहा.</p>
			<p>
				&quot;यह कोन ? वह मेरी पतिव्रता स्&zwj;त्री है जिस्&zwj;नें मुझसै सब तरह का दु:ख पानेंपर भी क़भी मन मैला नहीं किया ? आवाज सै तो वैसी ही मालूम होती है परन्&zwj;तु उस्&zwj;का आना संभव नहीं रातके समय कचहरी के बन्&zwj;द मकान मैं पुलिस की पहरे चोकी के बीच वह बिचारी कैसे आ सकैगी ! मैं जानता हूँ कि मुझको कोई छलावा छलता है&quot; यह कह कर लाला मदनमोहन नें फ़िर आंखैं बन्&zwj;द करलीं.</p>
			<p>
				&quot;मेरे प्राण पतिके लिये यहां क्&zwj;या ? मुझको नर्क मैं भी जाना पड़े तो क्&zwj;या चिन्&zwj;ता है ? सच्&zwj;ची प्रीतिका मार्ग कोई रोक सक्&zwj;ता है ? स्&zwj;त्रीको पति के संग कैद, जंगल, या समुद्रादि मैं जानें सै कुछ भी भय नहीं है परन्&zwj;तु पति के बिना सब संसार सूना है. यदि सुख दु:ख के समय उस्&zwj;की विवाहिता स्&zwj;त्री उस्&zwj;के काम न आवैगी तो और कौन आवैगा ?&quot; उस स्&zwj;त्री नें कहा</p>
			<p>
				लाला मदनमोहन सै थोड़ी देर कुछ नहीं बोला गया न जानें उन्&zwj;के चित्तमैं किसी तरहका भय उत्&zwj;पन्&zwj;न हुआ, अथवा किसी बात के सोच बिचार मैं अपना आपा भूल गए, अथवा लज्&zwj;जा सै कुछ न बोल सके, और लज्&zwj;जा थी तो अपनी मूर्खता सै इस दशा मैं पहुँचनें की थी, अथवा अपनी स्&zwj;त्रीके साथ ऐसे अनुचित व्&zwj;यवहार करनें की थी ? परन्&zwj;तु लाला मदनमोहन के नेंत्रों के आंसू निस्&zwj;सन्&zwj;देह टपकते थे वह उसी स्&zwj;त्री की गोद मैं सिर रख; फूट, फूटकर रो रहे थे.</p>
			<p>
				&quot;मेरे प्राण प्रीतम ! आप उदास न हों जरा हिम्&zwj;मत रक्&zwj;खो जो आप की यह दशा होगी तो हम लोगोंका पता कहां लगेगा ? दु:ख सुख वायु के समान सदा अदलते बदलते रहते हैं इसलिये आप अधैर्य न हों आप के चित्त की स्थिरता पर हम सब का आधार है&quot; उस स्&zwj;त्री नें कहा.</p>
			<p>
				&quot;मुझ सै इस्&zwj;समय तेरे सामनें आंख उठाकर नहीं देखा जाता, एक अक्षर नहीं बोला जाता, मैं अपनी करनी सै अत्&zwj;यन्&zwj;त लज्जित हूँ जिस्&zwj;पर तू अपनी लायकी सै मेरे घायल ह्रदय को क्&zwj;यों अधिक घायल करती है ? मुझको इतना दु:ख उन कृतघ्न मित्रों की शत्रुता सै नहीं होता जितना तेरी लायकी और अधीनता सै होता है. तू मुझको दु:खी करनें के लिये यहां क्&zwj;यों आई ? तैनै मेरे साथ ऐसी प्रीति क्&zwj;यों की ? मैनें तेरे साथ जैसी क्रूरता की थी वैसी ही तैनें मेरे साथ क्&zwj;यों न की. मैं निस्&zwj;सन्&zwj;देह तेरी इस प्रीति के लायक नहीं हूँ फ़िर तू ऐसी प्रीति करके क्&zwj;यों मुझको दु:खी करती है ?&quot; लाला मदनमोहन नें बड़ी कठिनाई सै आंसू रोककर कहा.</p>
			<p>
				&quot;प्&zwj;यारे प्राणनाथ ! मैं आपकी हूँ और अपनी चीज पर उस्&zwj;के स्&zwj;वामी को सब तरह का अधिकार होता है जिस्&zwj;पर आप इतनी कृपा करते हैं यह तो बड़े ही सौभाग्&zwj;य की बात है&quot; वह स्&zwj;त्री मदनमोहन की इतनी सी बात पर न्योछावर होकर बोली. &quot;महाभारत मैं एक कपोती नें एक बधिक के जाल मैं अपनें पतिके फंसे पीछे उस्&zwj;के मुख सै अपनी बड़ाई सुन्&zwj;कर कहा था कि &quot;आहा ! हम मैं कोई गुण हो या न हो जब हमारे पति हम सै प्रसन्&zwj;न होकर हमारी बड़ाई करते हैं तो हमारे बड़ भागिनी होनें मैं क्&zwj;या संदेह है ? जिस स्&zwj;त्री सै पति प्रसन्&zwj;न नहीं रहते वह झुल्&zwj;सी हुई बेलके समान सदा मुर्झाई रहती है.&quot;</p>
			<p>
				&quot;तेरी ये ही तो बातें ह्रदय विदीर्ण करनेंवाली हैं. मुझको क्षमा कर मेरे पिछले अपराधों को भूल जा. मैं जानता हूँ कि मुझसै अबतक जितनी भूलें हुई हैं उन्&zwj;मैं सब सै अधिक भूल तेरे हक़ मैं हुई है. मैं एक हीरा को कंकर समझा, एक बहुमूल्&zwj;य हार को सर्प समझकर मैंनें अपनें पास सै दूर फैंक दिया, मेरी बुद्धिपर अज्ञानता का पर्दा छा गया परन्&zwj;तु अब क्&zwj;या करूं ? अब तो पछतानें के सिवाय मेरे हाथ कुछ भी नहीं है&quot; लाला मदनमोहन आंसू भरकर बोले.</p>
			<p>
				&quot;मुझको तो ऐसी कोई बात नहीं मालूम होती जिस्&zwj;सै मेरे लिये आपको पछताना पड़े. मैं आपकी दासी हूँ फ़िर ऐसे सोच बिचार करनें की क्&zwj;या ज़रूरत है ? और मैं आपकी मर्जी नहीं रख सकी उस्मैं तो उल्&zwj;टी मेरी ही भूल पाई जाती है&quot; उस स्&zwj;त्रीनें रुके कंठ सै कहा.</p>
			<p>
				&quot;सच है सोनें की पहचान कसोटी लगाये बिना नहीं होती परन्&zwj;तु तू यहां इस्&zwj;समय कैसे आ सकी ? किस्&zwj;के साथ आई ? कैसे पहरेवालोंनैं तुझे भीतर आनें दिया ? यह तो समझाकर कह&quot; लाला मदनमोहन नें फ़िर पूछा.</p>
			<p>
				&quot;मैं अपनी गाड़ी मैं अपनी दो टहलनियों के साथ यहां आई हूँ और मुझको मेरे भाई के कारण यहां तक आनें मैं कुछ परिश्रम नहीं हुआ. मैं विशेष कुछ नहीं कह सक्ती वह आप आकर अभी आपसै सब वृत्तान्त कहैंगे&quot; यह कहते, कहते वह स्&zwj;त्री दरवाजे के पास जाकर अन्&zwj;तर्धान होगई ! ! !</p>
			<p>
				<strong>प्रकरण</strong> <strong>४०</strong></p>
			<p>
				<strong>-----&times;-----</strong></p>
			<p>
				<em>सुधारनें की रीति.</em></p>
			<p>
				<strong>कठिन कलाहू आय है करत करत अभ्&zwj;यास ।।</strong></p>
			<p>
				<strong>नट ज्&zwj;यों चालतु बरत पर साधे बरस छमास ।।</strong></p>
			<p>
				वृन्&zwj;द</p>
			<p>
				लाला मदनमोहन बड़े आश्&zwj;चर्य मैं थे कि क्&zwj;या भेद है जगजीवनदास यहां इस्समय कहां सै आए ? और आए भी तो उन्&zwj;के कहनें सै पुलिस कैसे मान गई ! क्&zwj;या उन्&zwj;होंनें मुझको हवालात से छुड़ानें के लिये कुछ उपाय किया ? नहीं उपाय करनें का समय अब कहां है ? और आते तो अब तक मुझसै मिले बिना कैसे रह जाते ?</p>
			<p>
				इतनें मैं दूर सै एकाएक प्रकाश दिखाई दिया और लाला ब्रजकिशोर पास आ खड़े हुए.</p>
			<p>
				&quot;हैं ! आप इस्&zwj;समय यहां कहां ! मैंनें तो समझा था कि आप अपनें मकान मैं आराम सै सोते होंगे&quot; लाला मदनमोहन नें कहा.</p>
			<p>
				&quot;यह मेरा मन्&zwj;द भाग्&zwj;य है जो आप ऐसा समझते हैं. क्&zwj;या मुझ को भी आपनें उन्&zwj;हीं लोगों मैं गिन लिया ?&quot; लाला ब्रजकिशोर बोले.</p>
			<p>
				&quot;नहीं, मैं आप को सच्&zwj;चा मित्र समझता हूँ परन्&zwj;तु समय आए बिना फल नहीं होता&quot;</p>
			<p>
				&quot;यदि यह बात आपनें अपनें मन सै कही है तो मेरे लिये भी आप वैसाही धोका खाते हैं जैसा औरोंके लिये खाते थे. मित्र मालूम होता उस्के कामों सै. मालूम होता है फ़िर आपनें मुझको किस्तरह सच्&zwj;चा मित्र समझ लिया ?&quot; लाला ब्रजकिशारे पूछनें लगे. &quot;मैंनें आपके मुकद्दमों मैं पैरवी की जिस्&zwj;के बदले भर पेट महन्&zwj;ताना ले लिया यदि आपके निकट उन्&zwj;के मेरे चाल चलन मैं कुछ अन्&zwj;तर हो तो इतना ही होसक्ता है कि वह कच्&zwj;चे खिलाड़ी थे जरा सी हलचल होते ही भग निकले, मैं अपना फायदा समझ कर अब तक ठैरा रहा&quot;</p>
			<p>
				&quot;जो लोग फायदा उठा कर इस्&zwj;समय मेरा साथ दें उन्&zwj;को भी मैं कुछ बुरा नहीं समझता क्&zwj;योंकि जिन् पर मुझको बड़ा विश्&zwj;वास था वह सब मुझे अधर धार मैं छोड़कर चले गए और ईश्&zwj;वरनें मुझको किसी लायक न रक्&zwj;खा&quot; लाला मदनमोहन रो कर कहनें लगे.</p>
			<p>
				&quot;ईश्&zwj;वर को सर्वथा दोष न दो वह जो कुछ करता है सदा अपनें हितही की बात करता है&quot; लाला ब्रजकिशोर कहनें लगे. श्रीमद्भागवत मैं राजा युधिष्ठिर सै श्रीकृष्&zwj;णचन्द्र नें कहा है &quot;जा नर पर हम हित न करें ताको धन हर लेहिं । धन दुख दुखिया को स्&zwj;वत: सकल बन्धु तज देहिं।।&quot; <a href="http://hindisamay.com/upanyas/pariksha_guru.htm#_ftn23" name="_ftnref23" title="">[23]</a> सो निस्&zwj;सन्&zwj;देह सच है क्&zwj;योंकि उद्योग की माता आवश्&zwj;यकता है इसी तरह अनुभव सै उपदेश मिल्&zwj;ता है सादी नें गुलिस्तां मैं लिखा है कि &quot;एक बादशाह अपनें एक गुलाम को साथ लेकर नाव मैं बैठा. वह गुलाम क़भी नाव मैं नहीं बैठा था इसलिये भय सै रोनें लगा. धैर्य और उपदेशों की बातों सै उस्&zwj;के चित्त का कुछ समाधान न हुआ. निदान बादशाह सै हुक्&zwj;म लेकर एक बुद्धिमान नें (जो उसी नाव मैं बैठा था) उसै पानी मैं डाल दिया और दो, चार गोते खाए पीछै नाव पर ले लिया जिस्&zwj;सै उस्&zwj;के चित्तकी शान्ति हो गई. बादशाह नें पूछा इस्&zwj;मैं क्&zwj;या युक्ति थी ? बुद्धिमान नें जवाब दिया कि पहले यह डूबनें का दु:ख और नाव के सहारे बचनें का सुख नहीं जान्&zwj;ता था. सुख की महिमा वही जान्&zwj;ता है जिस्को दु:ख का अनुभव हो&quot;</p>
			<p>
				&quot;परन्&zwj;तु इस्&zwj;समय इस अनुभव सै क्&zwj;या लाभ होगा. &#39;घोड़ा बिना चाबुक वृथा है&#39; लाला मदनमोहननें निराश होकर कहा.</p>
			<p>
				&quot;नहीं, नहीं ईश्&zwj;वर की कृपा सै क़भी निराश न हो वह कोई बात युक्ति शून्&zwj;य नहीं करता&quot; लाला ब्रजकशोर कहनें लगे &quot;मि. पारनेंलनें लिखा है कि &quot;एक तपस्&zwj;वी जन्&zwj;म सै बन मैं रहक़र ईश्&zwj;वराराधन करता था. एक बार धर्मात्&zwj;माओं को दुखी और पापियों को सुखी देखकर उस्&zwj;के चित्त मैं ईश्&zwj;वर के इन्साफ़ विषै शंका उत्&zwj;पन्&zwj;न हुई और वह इस बात का निर्धार करनें के लिये बस्&zwj;ती की तरफ़ चला. रस्&zwj;ते मैं उस्&zwj;को एक जवान आदमी मिला और यह दोनों साथ, साथ चलनें लगे. सन्&zwj;ध्&zwj;या समय इन्&zwj;को एक ऊँचा महल दिखाई दिया और वहां पहुँचे जब उस्&zwj;के मालिकनें इन दोनों का हद्द सै ज्&zwj;याद: सत्&zwj;कार किया. प्रात:काल जब ये चलनें लगे तो उस जवाननें एक सोनें का प्&zwj;याला चुरा लिया. थोड़ी दूर आगे बढ़े. इतनें मैं घनघोर घटा चढ़ आई और मेह बरसनें लगा इस्&zwj;सै यह दोनों एक पास की झोपड़ी मैं सहारा लेनें गए. उस झोपड़ी का मालिक अत्&zwj;यन्&zwj;त डरपोक और निर्दय था इसलिये उसनें बड़ी कठिनाई सै इन्&zwj;हें थोड़ी देर ठैरनें दिया, अनादर सै सूखी रोटी के थोड़े से टुकड़े खानें को दिये और बरसात कम होते ही चलनें का संकेत किया, चल्&zwj;ती बार उस जबाननें अपनी बगल सै सोनें का प्&zwj;याला निकालकर उसै दे दिया. जिस्&zwj;पर तपस्&zwj;वी को जवान की यह दोनों बातें बड़ी अनुचित मालूम हुईं. खैर आगे बढ़े सन्&zwj;ध्&zwj;या समय एक सद्गृहस्&zwj;थ के यहां पहुँचे जो माध्&zwj;यम भाव सै रहता था और बड़ाई का भी भूखा न था. उस्&zwj;नें इन्&zwj;का भलीभांति सत्&zwj;कार किया और जब ये प्रात:काल चलनें लगे तो इन्&zwj;को मार्ग दिखानें के लिये एक अगुआ इन्&zwj;के साथ कर दिया. पर यह जवान सबकी दृष्टि बचाकर चल्&zwj;ती बार उस सद्गृ&zwj;हस्&zwj;थ के छोटे से बालका का गला घोंट कर उसै मारता गया ! और एक पुल पर पहुँचकर उस अगुए को भी धक्&zwj;का दे नदी मैं डाल दिया ! इन्&zwj;बातों सै अब तो इस तपस्वी के धि:कार और क्रोध की कुछ हद न रही. वह उस्&zwj;को दुर्वचन कहा चाहता था इतनें मैं उस जवान का आकार एकाएक बदल गया उस्के मुखपर सूर्य का सा प्रकाश चमकनें लगा और सब लक्ष्ण देवताओं के से दिखाई दिये. वह बोला &quot;मैं परमेश्&zwj;वर का दूत हूँ और परमेश्&zwj;वर तुम्&zwj;हारी भक्ति सै प्रसन्&zwj;न है इसलिये परमेश्&zwj;वर की आज्ञा सै मैं तुम्&zwj;हारा संशय दूर करनें आया हूँ. जिस काम मैं मनुष्&zwj;य की बुद्धि नहीं पहुँचती उस्&zwj;को वह युक्ति शून्&zwj;य समझनें लगता है परन्&zwj;तु यह उस्&zwj;की केवल मूर्खता है. देखो यह सब काम तुमको उल्&zwj;टे मालूम पड़ते होंगे परन्&zwj;तु इन्हीं सै उस्&zwj;के इन्साफ़ का बिचार करो. जिस मनुष्&zwj;य का प्&zwj;याला मैंनें चुराया वह नामवरी का लालच करके हद्द सै ज्&zwj;याद: अतिथि सत्&zwj;कार करता था और इस रीति सै थोड़े दिन मैं उस्&zwj;के भिखारी हो जानें का भय था इस काम सै उस्&zwj;की वह उमंग कुछ कम होकर मुनासिब हद्द आगई. जिस्&zwj;को मैंनें प्&zwj;याला दिया वह पहले अत्&zwj;यन्&zwj;त कठोर और निठुर था इस फ़ायदे सै उस्को अतिथि सत्कार की रुचि हुई. जिस सद्गृहस्&zwj;थ का पुत्र मैंनें मारा उस्&zwj;को मेरे मारनें का वृत्तान्त न मालूम होगा परन्&zwj;तु वह इन दिनों सन्&zwj;तान की प्रीति मैं फंसकर अपनें और कर्तव्य भूलनें लगा था इस्&zwj;सै उस्&zwj;की बुद्धि ठिकानें आगई. जिस मनुष्&zwj;य को मैंनें अभी उठाकर नदीमैं डाल दिया वह आज रात को अपनें मालिक की चोरी करके उसै नाश किया चाहता था इसलिये परमेश्&zwj;वर के सब कामों पर विश्&zwj;वास रक्&zwj;खो और अपना चित्त सर्वथा निराश न होनें दो.&quot;</p>
			<p>
				&quot;मुझको इस्&zwj;समय इस्&zwj;बात सै अत्&zwj;यन्&zwj;त लज्&zwj;जा आती है कि मैंनें आपके पहले हितकारी उपदेशों को वृथा समझ कर उन्&zwj;पर कुछ ध्&zwj;यान नहीं दिया&quot; लाला मदनमोहननें मनसै पछतावा करके कहा.</p>
			<p>
				&quot;उन सब बातों का खुलासा इतना ही है कि सब पहलू बिचार कर हरेक काम करना चाहिये क्&zwj;योंकि संसार मैं स्&zwj;वार्थपर विशेष दिखाई देते हैं&quot; लाला ब्रजकिशोरनें कहा.</p>
			<p>
				&quot;मैं आपके आगे इस्&zwj;समय सच्&zwj;चे मनसै प्रतिज्ञा करता हूँ कि मैं अब क़भी स्&zwj;वार्थपर मित्रों का मुख नहीं देखूंगा. झूंटी ठसक दिखानें का बिचार न करूंगा, झूंठे पक्षपात को अपनें पास न आनें दूंगा और अपनें सुख के लिये अनुचित मार्ग पर पांव न रखूंगा&quot; लाला मदनमोहननें बड़ी दृढ़ता सै कहा.</p>
			<p>
				&quot;इस्&zwj;समय आप यह बातें निस्सन्देह मनसै कहते हैं परन्&zwj;तु इस तरह प्रतिज्ञा करनें वाले बहुत मनुष्&zwj;य परीक्षाके समय दृढ़ नहीं निकलते मनुष्&zwj;य का जातीय स्&zwj;वभाव (आदत) बड़ा प्रबल है तुलसीदासजीनें भगवान सै यह प्रार्थना की है:-</p>
			<p>
				&quot;मेरो मन हरिजू हठ न तजैं ।। निशदिन नाथ देउं सिख बहुबिध करय सुभाव निजै ।। ज्&zwj;यों युवति अनुभवति प्रसव अति दारूण दुख उपजै ।। व्है अनुकूल बिसारि शूल शठ पुनि खल पतिहि भजै ।। लोलुप भ्रमत गृह पशू ज्&zwj;यों जहं तहं पदत्राण बजैं ।। तदपि अधम बिचरत तेहि मारग कबहुँ न मूढ़लजै ।। हों हायौं कर बिबिध विधि अतिशय प्रबल अजै ।। तुलसिदास बस होइ तबहि जब प्रेरक प्रभु बरजै ।।&quot; आदतकी यह सामर्थ्&zwj;य है कि वह मनुष्&zwj;य की इच्&zwj;छा न होनें पर भी अपनी इच्&zwj;छानुसार काम करा लेती है, धोका दे, देकर मनपर अधिकार कर लेती है, जब जैसी बात करानी मंजूर होती है तब वैसी ही युक्ति बुद्धि को सुझाती है, अपनी घात पाकर बहुत काल पीछे राख मैं छिपीहुई अग्नि के समान सहसा चमक उठती है. मैं गई बीती बातों की याद दिवाकर आपको इस्&zwj;समय दुखित नहीं किया चाहता परन्&zwj;तु आपको याद होगी कि उस्&zwj;समय मेरी ये सब बातें चिकनाई पर बूंद के समान कुछ असर नहीं करती थीं इसी तरह यह समय निकल जायगा तो मैं जान्&zwj;ता हूँ कि यह सब बिचार भी वायु की तरह तत्&zwj;काल पलट जायेंगे. हम लोगों का लखोटिया ज्ञान है वह आग के पास जानें सै पिघल जाता है परन्तु उस्सै अलग होते ही फ़िर कठोर हो जाता है इस दशा मैं जब इस्समय का दुख भूलकर हमारा मन अनुचित सुख भोगनें की इच्&zwj;छा करे तब हमको अपनी प्रतिज्ञा के भय सै वह काम छिपकर करनें पड़ें, और उन्&zwj;को छिपानें के लिये झूंटी ठसक दिखानी पड़े, झूंटी ठसक दिखानें के लिये उन्हीं स्&zwj;वार्थपर मित्रों का जमघट करना पड़े, और उन स्&zwj;वार्थपर मित्रों का जमघट करनें के लिये वही झूंटा पक्षपात करना पड़े तो क्&zwj;या आश्&zwj;चर्य है ?&quot; लाला ब्रजकिशोर नें कहा.</p>
			<p>
				&quot;नहीं, नहीं यह क़भी नहीं हो सक्&zwj;ता. मुझको उन लोगों सै इतनी अरुचि हो गई कि मैं वैसी साहूकारी सै ऐसी गरीबी को बहुत अच्&zwj;छी समझता हूँ. क्&zwj;या अपनी आदत कोई नहीं बदल सक्&zwj;ता ?&quot; लाला मदनमोहन नें जोर देकर पूछा.</p>
			<p>
				&quot;क्&zwj;यों नहीं बदल सक्ता ? मनुष्&zwj;य के चित्त सै बढ़कर कोई बस्&zwj;तु कोमल और कठोर नहीं है वह अपनें चित्त को अभ्&zwj;यास करके चाहै जितना कम ज्&zwj;याद: कर सकता है कोमल सै कोमल चित्त का मनुष्&zwj;य कठिन सै कठिन समय पड़नें पर उसे झेल लेता है और धीरै, धीरै उस्&zwj;का अभ्&zwj;यासी हो जाता है इसी तरह जब कोई मनुष्&zwj;य अपनें मनमैं किसी बातकी पक्&zwj;की ठान ले और उस्&zwj;का हर वक्&zwj;त ध्&zwj;यान बना रक्&zwj;खे उस्&zwj;पर अन्त तक दृढ़ रहैं तो वह कठिन कामों को सहज मैं कर सकता है परन्तु पक्&zwj;का बिचार किये बिना कुछ नहीं हो सकता&quot; लाला ब्रजकिशोर कहनें लगे:-</p>
			<p>
				&quot;इटली का प्रसिद्ध कवि पीट्रार्क लोरा नामी एक परस्&zwj;त्री पर मोहित हो गया इसलिये वह किसी न किसी बहानें सै उस्&zwj;के सन्मुख जाता और अपनी प्रीतिभरी दृष्टि उस्पर डाल्ता परन्&zwj;तु उस्&zwj;के पतिब्रतापन सै उस्&zwj;के आगे अपनी प्रीति प्रगट नहीं कर सकता था. लोरानें उस्&zwj;के आकार सैं उस्&zwj;का भाव समझकर उस्&zwj;को अपनें पास सै दूर रहनें के लिये कहा और पीट्रार्क नें भी अपनें चित्त सै लोरा की याद भूलनेंके लिये दूर देशका सफ़र किया परन्&zwj;तु लोरा का ध्&zwj;यान क्षणभर के लिये उस्&zwj;के चित्त सै अलग न हुआ. एक तपस्&zwj;वी नें बहुत अच्&zwj;छी तरह उस्&zwj;को अपना चित्त अपनें बस मैं रखनें के लिये समझाया परन्&zwj;तु लोरा को एक दृष्टि देखते ही पीट्रार्क के चित्त सै वह सब उपदेश हवामैं उड़ गए. लोरा की इच्&zwj;छा ऐसी मालूम होती थी कि पीट्रार्क उस्&zwj;सै प्रीति रक्&zwj;खे परन्&zwj;तु दूरकी प्रीति रक्&zwj;खे. जब पीट्रार्क का मन कुछ बढ़नें लगता तो वह अत्&zwj;यन्&zwj;त कठोर हो जाती परन्&zwj;तु जब उस्&zwj;को उदास और निराश देखती तब कुछ कृपा दृष्टि करके उस्&zwj;का चित्त बढ़ा देती. इस तरह अपनें पतिब्रत मैं किसी तरह का धब्&zwj;बा लगाये बिना लोरानें बीस वर्ष निकाल दिये. पीट्रार्क बेरोना शहर मैं था उस्&zwj;समय एक दिन लोरा उसै स्&zwj;वप्&zwj;न में दिखाई दी और बड़े प्रेम सै बोली कि &quot;आज मैंनें इस असार संसार को छोड़ दिया. एक निर्दोष मनुष्&zwj;य को संसार छोड़ती बार सच्&zwj;चा सुख मिल्&zwj;ता है और मैं ईश्&zwj;वर की कृपा सै उस सुख का अनुभव करती हूँ परन्&zwj;तु मुझको केवल तेरे बियोग का दु:ख है&quot;, &quot;तो क्&zwj;या तू मुझ सै प्रीति रखती थी ?&quot; पीट्रार्क नें पूछा. &quot;सच्&zwj;चे मन सै&quot; लोरानें जवाब दिया और उस्&zwj;का उस दिन मरना सच निकला. अब देखिये कि एक कोमल चित्त स्&zwj;त्री, अपनें प्&zwj;यारे की इतनी अधीनता पर बीस वर्ष तक प्रीतिकी अग्नि को अपनें चित्त मैं दबा सकी और उसे सर्वथा प्रबल न होनें दिया. फ़िर क्&zwj;या हम लोग पुरूष होकर भी अपनें मनकी छोटी, छोटी, कामनाओं के प्रबल होनें पर उन्हैं नहीं रोक सक्&zwj;ते ?&quot;</p>
			<p>
				&quot;यूनान के प्रसिद्ध वक्&zwj;ता डिमास्टिनीज को पहलै पूरा सा बोलना नहीं आता था. उसकी ज़बान तोतली थी और ज़रासी बात कहनेंमैं उस्&zwj;का दम भर जाता था परन्&zwj;तु वह बड़े, बड़े उस्&zwj;तादों की वक्&zwj;तृता का ढंग देखकर उन्&zwj;की नकल करनें लगा और दरियाके किनारे या ऊंची टेकड़ियों पर मुंह मैं कंकर भरकर बड़ी देर, देर तक लगातार छन्&zwj;द बोलनें लगा जिस्&zwj;सै उस्&zwj;का तुतलाना और दम भरनाही नहीं बन्&zwj;द हुआ बल्कि लोगों के हल्&zwj;ले को दबाकर आवाज देनें का अभ्&zwj;यास भी हो गया. वह वक्&zwj;तृता करनें सै पहलै अपनें चेहरे का बनाव देखनें के लिये काचके सामनें खड़े होकर अभ्&zwj;यास करता था और उस्&zwj;को वक्&zwj;तृता करती बार कंधेउचकांनें की आदत पड़ गई थी इस्&zwj;सै वह अभ्&zwj;यास के समय दो नोकदार हथियार अपनें कन्धों सै जरा ऊंचे लटकाए रखता था कि उन्&zwj;के डरसै कन्धे न उचकनें पायें. उस्&zwj;नें अपनी भाषा मैं प्रासिद्ध इतिहासकर्ता टयूसीडाइगस का सा रस लानेंके लिये उस्के लेख की आठ नकल अपनें हाथ सै की थीं.</p>
			<p>
				&quot;इंग्लेण्डका बादशाह पांचवां हेनरी जब प्रिन्&zwj;स आफ वेल्&zwj;स (युवराज) था तब इतनी बदचलनी में फंस गया था और उस्&zwj;की संगति के सब आदमी ऐसे नालायक थे कि उस्&zwj;के बादशाह होनें पर बड़े जुल्&zwj;म होनें का भय सब लोगों के चित्त मैं समा रहा था. जिस्&zwj;समय इंग्लेण्ड के चीफ जस्टिस गासकोइननें उस्&zwj;के अपराध पर उसै कैद किया तो खास उस्&zwj;के पिता नें इस बात सै अपनी प्रसन्&zwj;नता प्रगट की थी कि शायद इस रीति सै वह कुछ सुधरे. परन्तु जब वह शाहजादा बादशाह हुआ और राजका भार उस्&zwj;के सिर आ पड़ा तो उस्&zwj;नें अपनी सब रीति भांति एकाएक ऐसी बदल डाली कि इतिहास मैं वह एक बड़ा प्रामाणिक और बुद्धिमान बादशाह समझा गया. उस्&zwj;नें राज पाते ही अपनी जवानी के सब मित्रोंको बुलाकर साफ कह दिया था कि मेरे सिर राजका बोझ आ पड़ा है इसलिये मैं अपना चाल-चलन सुधारा चाहता हूँ सो तुम भी अपना चालचलन सुधार लेना. आज पीछे तुम्&zwj;हारी कोई बदचलनी मुझको मालूम होगी तो मैं तुम्हैं अपनें पास न फटकनें दूंगा. उस्&zwj;सै पीछे हेनरी नें बड़े योग्&zwj;य, धर्मात्&zwj;मा, अनुभवी और बुद्धिमान आदमियोंकी एक काउन्सिल बनाई और इन्साफ़ की अदालतों मैं सै संदिग्&zwj;ध मनुष्यों को दूर करके उन्&zwj;की जगह बड़े ईमानदार आदमी नियत किये. खास कर अपनें कैद करनें वाले गासकोइनकी बड़ी प्रतिष्&zwj;ठा करके उस्&zwj;सै कहा कि &quot;जिस्&zwj;तरह तुमनें मुझको स्&zwj;वतन्त्रता सै कैद किया था इसी तरह सदा स्&zwj;वतन्त्रता सै इन्साफ़ करते रहना&quot;</p>
			<p>
				&quot;मेरे चित्तपर आपके कहनें का इस्समय बड़ा असर होता है और मैं अपनें अपराधोंके लिये ईश्&zwj;वर सै क्षमा चाहता हूँ मुझको उस अमीरीके बदले इस कैद मैं अपनी भूलका फल पानें सै अधिक संतोष मिल्&zwj;ता है. मैं अपनें स्&zwj;वेच्&zwj;छाचार का मजा देख चुका अब मेरा इतना ही निवेदन है कि आप प्रेमबिवस होकर मेरे लिये किसी तरह का दुख न उठायं और अपना नीति मार्ग न छोड़ें&quot; लाला मदनमोहन नें दृढ़ता से कहा.</p>
			<p>
				&quot;अब आपके बिचार सुधर गए इस लिये आपके कृतकार्य (कामयाब) होनें मैं मुझको कुछ भी संदेह नहीं रहा ईश्वर आपका अवश्&zwj;य मंगल करेगा&quot; यह कहक़र लाला ब्रजकिशोरनें मदनमोहन को छाती सै लगा लिया.</p>
			<p>
				<strong>प्रकरण</strong> <strong>४१</strong></p>
			<p>
				<strong>-----&times;-----</strong></p>
			<p>
				<em>सुखकी परमावधि.</em></p>
			<p>
				<strong>जबलग मनके बीच </strong> <strong>कछु</strong> <strong>स्&zwj;वारथको रस होय ।।</strong></p>
			<p>
				<strong>सुद्ध सुधा कैसे पियै </strong> <strong>?</strong> <strong>परै बी</strong> <strong>ज</strong> <strong>मैं तोय ।।</strong></p>
			<p>
				सभाविलास</p>
			<p>
				&quot;मैंनें सुना है कि लाला जगजीवनदास यहां आए हैं&quot; लाला मदनमोहननें पूछा.</p>
			<p>
				&quot;नहीं इस्&zwj;समय तो नहीं आए आपको कुछ संदेह हुआ होगा&quot; लाला ब्रजकिशोरनें जवाब दिया.</p>
			<p>
				&quot;आपके आनें सै पहलै मुझको ऐसा आश्&zwj;चर्य मालूम हुआ कि जानें मेरी स्&zwj;त्री यहां आई थी परन्&zwj;तु यह संभव नहीं कदाचित् स्&zwj;वप्&zwj;न होगा&quot; लाला मदनमोहननें आश्&zwj;चर्य सै कहा.</p>
			<p>
				&quot;क्&zwj;या केवल इतनी ही बात का आपको आश्&zwj;चर्य है ? देखिये चुन्नीलाल और शिंभूदयाल पहलै बराबर मेरी निन्&zwj;दा करके आपका मन मेरी तरफ़सै बिगाड़ते रहे थे बल्कि आपके लेनदारों को बहकाकर आपके काम बिगाड़नें तकका दोषारोप मुझपर हुआ था परन्&zwj;तु फ़िर उसी चुन्&zwj;नीलालनें आपसै मेरी बड़ाई की, आपसै मेरी सफाई कराई, आपको मेरे मकान पर लिवा लाया आपकी तरफ़ सै मुझसै क्षमा मांगी मुझे फ़ायदा पहुँचाकर प्रसन्&zwj;न रखनें के लिये आपको सलाह दी और अन्&zwj;तमैं मेरा आपका मेल करवाकर चुन्&zwj;नीलाल और शिंभूदयाल दोनों अलग हो गए ! उसी समय मेरठ सै जगजीवनदास आकर आपके घरकों लिवा ले गया ! मैंनें जन्&zwj;म भर आपसै रुपे का लालच नहीं किया था सो तीन दिन मैं ऐसे कठिन अवसर पर ठगोंकी तरह पाकटेचेन, हीरे की अंगूठी और बाली ले ली ! एक छोटेसे लेनदार की डिक्री मैं आपको इतनी देर यहां रहना पड़ा क्&zwj;या इन बातों से आपको कुछ आश्&zwj;चर्य नहीं होता ? इन्मैं कोई बात भेद की नहीं मालूम होती ?&quot; लाला ब्रजकिशोर नें पूछा.</p>
			<p>
				&quot;आपके कहनें सै इस मामले मैं इस्&zwj;समय निस्&zwj;सन्&zwj;देह बहुत सी बातें आश्&zwj;चर्य की मालूम होती हैं और किसी, किसी बात का कुछ, कुछ मतलब भी समझ मैं आता है परन्&zwj;तु सब बातों के जोड़ तोड़ पूरे नहीं मिल्&zwj;ते और मन भरनें के लायक कोई कारण समझ मैं नहीं आता यदि आप कृपा करके इनबातों का भेद समझा देंगे तो मैं आपका बड़ा उपकार मानूंगा&quot; लाला मदनमोहन नें कहा.</p>
			<p>
				&quot;उपकार मान्नें के लायक मुझ सै आपकी कौन्&zwj;सी सेवा बन पड़ी है ?&quot; लाला ब्रजकिशोरनें जवाब दिया और अपनी बगल सै बहुत से कागज और एक पोटली निकाल कर लाला मदनमोहन के आगे रखदी. इन कागजों मैं मदनमोहन के लेनदारों की तरफ़ सै अन्&zwj;दाजन् पचास हजार रुपे के राजी नामे फारखती, और रसीद वगैरे थीं और मिस्टर ब्राइट का फैसलानामा था जिस्मैं पैंतीस हजार पर उस्&zwj;सै फैसला हुआ था और मिस्&zwj;टर रसल की रकम उस्के देनें में लगादी थी, और मिस्टर ब्राइट की बेची हुई चीजोंमैं सै जो चीज फेरनी चाहें बराबर दामोंमैं फेर देनें की शर्त ठैर गई थी. उस पोटली मैं पन्दरह बीस हजार का गहना था !</p>
			<p>
				लाला मदनमोहन यह देखकर आश्&zwj;चर्य सै थोड़ी देर कुछ न बोल सके फ़िर बड़ी कठिनाई सै केवल इतना कहा कि &quot;मुझको अबतक जितनी आश्&zwj;चर्य की बातें मालूम हुई थीं उन सब मैं यह बढ़कर है !&quot;</p>
			<p>
				&quot;जितना असर आपके चित्तपर हौना चाहिये था परेश्&zwj;वर की कृपा सै हो चुका इसलिये अब छिपानें की कुछ ज़रूरत नहीं मालूम होती&quot; लाला ब्रजकिशोर कहनें लगे &quot;आप किसी तरह का आश्&zwj;चर्य न करैं, इन सब बातों का भेद यह है कि मैं ठेठसै आपके पिताके उपकार मैं बंधरहा हूँ जब मैंनें आपकी राह बिगड़ती देखी तो यथा शक्ति आपको सुधारनें का उपाय किया परन्&zwj;तु वह सब वृथा गया. जब हरकिशोर के झगड़े का हाल आपके मुखसै सुना तो मुझको प्रतीत हुआ कि अब रुपे की तरी नहीं रही लोगों का विश्&zwj;वास उठता जाता है और गहनें गांठें के भी ठिकानें लगनें की तैयारी है, आपकी स्&zwj;त्री बुद्धिमान होनें पर भी गहनें के लिये आपका मन न बिगाड़ेगी लाचार होकर उसे मेरठ लेजानें के लिये जगजीवनदास को तार दिया और जब आप मेरे कहनें सै किसी तरह न समझे तो मैंनें पहलै बिभीषण और बिदुरजी के आचरण पर दृष्टि करके अलग हो बैठनें की इच्&zwj;छा की परन्&zwj;तु उस्&zwj;सै चित्तको संतोष न हुआ तब मैं इस्बात के सोच बिचार मैं बड़ी देर डूबा रहा तथापि स्&zwj;वाभाविक झटका लगे बिना आपके सुधरनें की कोई रीत न दिखाई दी और सुधरे पीछे उस अनुभव सै लाभ उठानें का कोई सुगम मार्ग न मिला. अन्&zwj;तमैं सुग्रीव को धमकी देकर रघुनाथ जी जिस्&zwj;तरह राह पर ले आये थे इसी तरह मुझको आपके सुधारनें की रुचि हुई और मैं आपके वास्&zwj;तै आपही सै कुछ रुपया लेकर बचा रखनें के बिचार किया पर यह काम चुन्&zwj;नीलाल के मिलाये बिना नहीं हो सक्ता था इसलिये तत्&zwj;काल उस्&zwj;के भाई (हीरालाल) को अपनें हां नोकर रख लिया. परन्&zwj;तु इस अवसर पर हरकिशोर की बदोलत अचानक यह बिपत्ति सिर पर आपड़ी. चुन्&zwj;नीलाल आदिका होसला कितना था ? तत्&zwj;काल घबरा उठे और उस्&zwj;सै मेल करनें के लिये फ़िर मुझको कुछ परिश्रम न करना पड़ा. वह सब रुपे के गुलाम थे जब यहां कुछ फ़ायदे की सूरत न रही, उधर लोगोंनें आप पर अपनें लेनें की नालशैं कर दीं और आपकी तरफ़ सै जवाब दिही करनें मैं उन्&zwj;को अपनी खायकी प्रगट होनें का भय हुआ तत्&zwj;काल आपको छोड़, छोड़ किनारे हो बैठै. मैंनें आप सै कुछ जो इनाम पाया था उस्&zwj;की कीमत सै यह सब फैंसले घटा, घटा कर किये गए हैं. अब दिशावर वालों का कुछ जुज्वी सा देना बाकी होगा सो दो, चार हजार मैं निबट जायगा परन्&zwj;तु मेरे मनकी उमंग इस्&zwj;समय कुछ नहीं निकली इस्सै मैं अत्&zwj;यन्&zwj;त लज्जित हूँ&quot; लाला ब्रजकिशोर नें कहा.</p>
			<p>
				&quot;आपनें मेरे फ़ायदे के लिये बिचारे लेनदारों को वृथा क्&zwj;यों दबाया&quot; लाला मदनमोहन बोले.</p>
			<p>
				&quot;न मैंनें किसी को दबाया न धोका दिया न अपनें बस पड़ते कसर दीं उन लोगोंनें बढ़ा, बढ़ा कर आप के नाम जो रकमैं लिख लीं थीं वही यथा शक्ति कम की गई हैं और वह भी उन्&zwj;की प्रसन्&zwj;नता सैं कम की गई हैं&quot; लाला ब्रजकिशोर नें अपना बचाव किया.</p>
			<p>
				&quot;इन सब बातों सै मैं आश्&zwj;चर्य के समुद्र मैं डूबा जाता हूँ. भला यह पोटली कैसी है ?&quot; लाला मदनमोहन नें पूछा.</p>
			<p>
				&quot;आपकी हवालात की खबर सुन्&zwj;कर आपकी स्&zwj;त्री यहां दौड़ आई थी और जिस्&zwj;समय मैं आप सै बातें कर रहा था उस्&zwj;समय उसी के आनें की खबर मुझको मिली थी मैंनें उसै बहुत समझाया परन्&zwj;तु वह आपकी प्रीति मैं ऐसी बावली हो रही थी कि मेरे कहनें सै कुछ न समझी, उस्नें आपको हवालात सै छुड़ानें के लिये यह सब गहना जबरदस्&zwj;ती मुझै दे दिया. वह उस्&zwj;समय सै पांच फेरे यहां के कर चुकी है उस्नें सवेरे सै एक दाना मुंहमैं नहीं लिया उस्&zwj;का रोना पलभर के लिये बन्&zwj;द नहीं हुआ रोते, रोते उस्&zwj;की आंखें सूज गईं हा ! उस्की एक, एक बात याद करनें सै कलेजा फटता है. और आप ऐसी सुपात्र स्&zwj;त्री के पति होंनें सै निस्&zwj;सन्&zwj;देह बड़े भाग्&zwj;य शाली हो&quot; लाला ब्रजकिशोर नें आंसू भरकर कहा.</p>
			<p>
				&quot;भाई जब उस्नें उसी समय तुमको यह गहना देदिया था तो फ़िर मेरे छुड़ानें मैं देर क्&zwj;यों हुई ?&quot; लाला मदनमोहननें संदेह करके पूछा.</p>
			<p>
				&quot;एक तो दो एक लेनदारों का फैसला जब तक नहीं हुआ था और हरकिशोर की डिक्री का रुपया दाखिल कर दिया जाता तो फ़िर उन्&zwj;के घटनें की कुछ आशा न थी, दूसरे आपके चित्तपर अपनी भूलों के भली भांति प्रतीत हो जानें के लिये भी कुछ ढ़ील की गई थी परन्&zwj;तु कचहरी बरखास्&zwj;त होनेंसै पहले मैंनें आपके छुड़ानें का हुक्&zwj;म ले लिया था और इसी कारण सै मेरी धर्मकी बहन आपकी सुशीला स्&zwj;त्री को आपके पास आनेंमैं कुछ अड़चन नहीं पड़ी थी. हां मैंनें आपका अभिप्राय जानें बिना मिस्&zwj;टर ब्राइट सै उस्&zwj;की चीजैं फेरनें का बचन कर लिया है यह बात कदाचित् आपको बुरी लगी होगी&quot; लाला ब्रजकिशोरनें मदनमोहन का मन देखनें के लिये कहा.</p>
			<p>
				&quot;हरगिज नहीं, इस बातको तो मैं मनसें पसन्&zwj;द करता हूँ झूंटी भड़क दिखानें मैं कुछ सार नहीं &#39;आई बहू आए काम गई बहू गए काम&#39; की कहावत बहुत ठीक है और मनुष्&zwj;य अपनें स्&zwj;वरूपानुरूप प्रामाणिकपनेंसै रहक़र थोड़े खर्च मैं भली भांति निर्वाह कर सकता है&quot; लाला मदनमोहन नें संतोष करके कहा.</p>
			<p>
				&quot;अब तो आपके बिचार बहुत ही सुधर गए. एबडोलोमीन्&zwj;स को गरीबी सै एकाएक साइडोनिया के सिंहासन पर बैठाया गया तब उस्&zwj;नें सिकन्&zwj;दरसै यही कहा था कि &quot;मेरे पास कुछ न था जब मुझको विशेष आवश्&zwj;यकता भी न थी अब मेरा वैभव बढ़ेगा वैसी ही मेरी आवश्&zwj;यकता भी बढ़ जायगी&quot; कच्&zwj;चे मन के मनुष्&zwj;यों को अपनें स्&zwj;वरूपानुरूप बरताव रखनेंमैं जाहिरदारी की झूंटी झिझक रहती है इसीसै वह लोग जगह, जगह ठोकर खाते हैं परन्&zwj;तु प्रामाणिकपनें सै उचित उद्योग करकै मनुष्&zwj;य हर हालत मैं सुखी रह सक्ता है&quot; लाला ब्रजकिशोर नें कहा.</p>
			<p>
				&quot;क्&zwj;या अब चुन्&zwj;नीलाल और शिंभूदयाल आदिको उन्&zwj;की बदचलनी का कुछ मजा दिखाया जायगा ?&quot; लाला मदनमोहननें पूछा.</p>
			<p>
				&quot;किसी मनुष्य की रीति भांति सुधरे बिना उस्&zwj;सै आगे को काम नहीं लिया जा सक्ता परन्&zwj;तु जिन लोगों का सुधारना अपनें बूते सै बाहर हो उन्सै काम काजका सम्बन्ध न रखना ही अच्&zwj;छा है और जब किसी मनुष्&zwj;य सै ऐसा सम्बन्ध न रखा जाय तो उस्&zwj;के सुधारनें का बोझ सर्व शक्तिमान परमेश्&zwj;वर अथवा राज्याधिकारियों पर समझकर उस्सै द्वेष और बैर रखनें के बदले उस्&zwj;की हीन दशा पर करुणा और दया रखनी सज्&zwj;जनों को विशेष शोभित करती हैं&quot; लाला ब्रजकिशोर नें जवाब दिया.</p>
			<p>
				&quot;मेरी मूर्खता सै मुझपर जो दुख पड़ना चाहिये था पड़ चुका अब अपना झूंटा बचाव करनें सै कुछ फायदा नहीं मालूम होता मैं चाहता हूँ कि सब लोगों के हित निमित्त इन दिनों का सब वृत्तान्&zwj;त छपवा कर प्रसिद्ध कर दिया जाय&quot; लाला मदनमोहन नें कहा.</p>
			<p>
				&quot;इस्&zwj;की क्&zwj;या ज़रूरत है ? संसार मैं सीखनें वालों के लिये बहुत सै सत्शास्&zwj;त्र भरे पड़े हैं&quot; लाला ब्रजकिशोरनें अपना सम्बन्ध बिचार कर कहा.</p>
			<p>
				&quot;नहीं सच्&zwj;ची बातों मैं लजानें का क्&zwj;या काम है ? मेरी भूल प्रगट हो तो हो मैं मन सै चाहता हूँ कि मेरा परिणाम देखकर और लोगों की आंखैं खुलैं इस अवसर पर जिन, जिन लोगों सै मेरी जो, जो बात चीत हुई है वह भी मैं उस्&zwj;मैं लिखनें के लिये बता दूंगा&quot; लाला मदनमोहननें उमंगसै कहा.</p>
			<p>
				&quot;धन्&zwj;य ! लालासाहब ! धन्य ! अब तो आपके सुधरे हुए बिचार हद्द के दरजें पर पहुँच गए&quot; लाला ब्रजकिशोरनें गद्गद बाणी सै कहा &quot;औरों के दोष देखनें वाले बहुत मिल्&zwj;ते हैं परन्&zwj;तु जो अपनें दोषों को यथार्थं जान्&zwj;ता हो और जान बूझकर उन्&zwj;का झूंटा पक्ष न करता हो बल्कि यथाशक्ति उन्&zwj;के छोड़नें का उपाय करता हो वही सच्&zwj;चा सज्&zwj;जन है&quot;</p>
			<p>
				&quot;सिलसिले बन्&zwj;द सीधा मामूली काम तो एक बालक भी कर सक्&zwj;ता है परन्&zwj;तु ऐसे कठिन समय मैं मनुष्य की सच्&zwj;ची योग्&zwj;यता मालूम होती है आपनें मुझको इस अथाह समुद्र मैं डूबनें सै बचाया है इस्&zwj;का बदला तो आपको ईश्&zwj;वर के हां सै मिलैगा मैं सो जन्&zwj;म तक लगातार आपकी सेवा करूं तो भी आपका कुछ प्रत्&zwj;युपकार नहीं कर सक्ता परन्&zwj;तु जिस्&zwj;तरह महाराज रामचन्&zwj;द्र नें भिलनी के बेर खाकर उसे कृतार्थ किया था इसी तरह आप भी अपनी रुचिके विपरीत मेरा मन रखनें के लिये मेरी यही प्रेम भेंट अंगीकार करैं&quot; लाला मदनमोहन ब्रजकिशोर को आठ दस हजार का गहना देनें लगे.</p>
			<p>
				&quot;क्&zwj;या आप अपनें मनमैं यह समझते हैं कि मैंनें किसी तरह के लालच सै यह काम किया ?&quot; लाला ब्रजकिशोर रुखाई सै बोले &quot;आगे को आप ऐसी चर्चा करके मेरा जी बृथा न दुखावैं. क्&zwj;या मैं गरीब हूँ इसी सै आप ऐसा बचन कहक़र मुझको लज्जित करते हैं ? मेरे चित्त का संतोष ही इस्&zwj;का उचित बदला है. जो सुख किसी तरह के स्&zwj;वार्थ बिना उचित रीति सै परोपकार करनें मैं मिल्&zwj;ता है वह और किसी तरह नहीं मिल सक्&zwj;ता. वह सुख, सुख की परमावधि है इसलिये मैं फ़िर कहता हूँ कि आप मुझको उस सुख सै वंचित करनें के लिये अब ऐसा बचन न कहैं.&quot;</p>
			<p>
				&quot;आप का कहना बहुत ठीक है और प्रत्&zwj;युपकार करना भी मेरे बूते सै बाहर है परन्&zwj;तु मैं केबल इस्समय के आनन्द मैं-&quot;</p>
			<p>
				&quot;बस आप इस विषय मैं और कुछ न कहैं. मुझको इस्&zwj;समय जो मिला है उस्&zwj;सै अधिक आप क्&zwj;या दे सक्&zwj;ते हैं मैं रुपे पैसे के बदले मनुष्&zwj;य के चित्त पर विशेष दृष्टि रखता हूँ और आपको देनें ही का आग्रह हो तो मैं यह मांगता हूँ कि आप अपना आचरण ठीक रखनें के लिये इस्&zwj;समय जैसे मजबूत हैं वैसे ही सदा बनें रहैं और यह गहना मेरी तरफ़ सै मेरी पतिब्रता बहन और उस्&zwj;के गुलाब जैसे छोटे, छोटे बालकों को पहनावें जिन्&zwj;के देखनें सै मेरा जी हरा हो&quot; लाला ब्रजकिशोर नें कहा.</p>
			<p>
				&quot;परमेश्&zwj;वर चाहेंगे तो आगे को आप की कृपा सै कोई बात अनुचित न होगी&quot; लाला मदनमोहन नें जवाब दिया.</p>
			<p>
				&quot;ईश्&zwj;वर आप को सदा भले कामों की सामर्थ्&zwj;य दे और सब का मंगल करे !&quot; लाला ब्रजकिशोर सच्&zwj;चे सुख मैं निमग्&zwj;न होकर बोले.</p>
			<p>
				निदान सब लोग बड़े आनन्&zwj;द सै हिल मिलकर मदनमोहन को घर लिवा ले गए और चारों तरफ़ सै &quot;बधाई&quot; &quot;बधाई&quot; होनें लगी.</p>
			<p>
				जो सच्&zwj;चा सुख, सुख मिलनें की मृगतृष्&zwj;णा से मदनमोहन को अब तक स्&zwj;वप्&zwj;न मैं भी नहीं मिला था वही सच्&zwj;चा सुख इस्&zwj;समय ब्रजकिशोर की बुद्धिमानी से परीक्षागुरु के कारण प्रामाणिक भाव से रहनें मैं मदनमोहन को मिल गया ! ! !</p>
		</div>
	</div>
</div>
</div></body></html>