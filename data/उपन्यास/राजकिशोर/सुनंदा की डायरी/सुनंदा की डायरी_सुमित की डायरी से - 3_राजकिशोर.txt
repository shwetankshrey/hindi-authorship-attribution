
दासता सिर्फ इच्छाओं की नहीं होती, संयम की भी हो सकती है। कौन कह सकता है कि इनमें से किसकी घुटन ज्यादा मारक है?
*
जीवन जीने का सामान जमा करने में ही हम इतनी उम्र - और उर्जा - गँवा देते हैं कि जब जीवन को जीने की सोचते हैं, तब पाते हैं कि इसकी कोई गुंजाइश ही नहीं रह गई है।
*
विफलता से मत डरो, वरना कोई काम शुरू ही नहीं कर पाओगे। शानदार विफलताएँ टुच्ची सफलताओं से हमेशा बेहतर होती हैं।
*
हम हमेशा दूसरों को जानने की कोशिश करते हैं। काश, उसकी आधी कोशिश दूसरों को अनुभव करने के लिए कर पाते।
*
सत्य को स्वीकार न किया जाए, तो वह मन पर सबसे भारी बोझ बन जाता है ।
*
जब तुम किस को प्यार करते हो,तो दरअसल अपने को ही प्यार करते हो । तुम अपने को फैलाते हो, ताकि अपने
दामन में ज्यादा से ज्यादां समेट सको ।
