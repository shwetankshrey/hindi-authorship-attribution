<html><body style="background-image:url('http://www.hindisamay.com/images/hindisamay.jpg');"> <div><br/><p style=" text-indent : 0px ">
	बुढ़ापा आ गया है, बीमार भी हूं और अब मेरे विचार अक्&zwj;सर मृत्&zwj;यु की ओर ही जाया करते हैं जो दिन-ब-दिन मेरे पास आ रही है। कदाचित् ही मैं भूतकाल के संबंध में सोचता हूं और शायद ही कभी मैंने अपनी आत्&zwj;मा की आखों से अपने अतीत के जीवन की ओर मुड़कर देखा है। सिर्फ, समय-समय पर, जाड़े में जब मैं दहकती आग के सामने निश्&zwj;चल भाव से बैठता हूं, या गर्मी में जब छायादार वृक्षों की पंक्ति के नीचे धीर-गति से टहला करता हूं तब मुझे अतीतकाल के दिन, घटनाएं और परिचित चेहरे याद आ जाते हैं, किन्&zwj;तु ऐसे समय में भी मेरे विचार, मेरी जवानी या पकी उमर पर नहीं जाते, वे मुझे बचपन के प्रारम्&zwj;भ की या छुटपन के शुरू के वर्षों की ही याद दिलाते हैं। मसलन मुझे उन दिनों की याद आ जाती है, जब मैं देहात में अपनी कठोर तथा गुस्सैल दादी के साथ रहा करता था, उस समय मेरी उम्र सिर्फ बारह साल की थी, और मेरी कल्&zwj;पना के आगे दो मूर्तियां आकर खड़ी हो जाती हैं। किन्&zwj;तु अब मैं अपनी कहानी का सिलसिले के साथ, ठीक-ठीक, वर्णन करूंगा।</p>
<p align="center">
	1</p>
<p>
	1830</p>
<p>
	बूढ़ा नौकर फिलिप्पिच दबे पांव, जैसी कि उसकी आदत थी, गले में रूमाल बांधे वहां पहुंचा। उसके होंठ खूब कसकर दबे हुए थे, जिससे उसकी सांस की गंध महसूस न हो और पेशानी के ठीक बीच में सफेद रंग के बालों का गुच्&zwj;छा पड़ा हुआ था। उसने अन्&zwj;दर दाखिल होकर सलाम किया और मेरी दादी के हाथ में एक लम्&zwj;बी चिट्ठी रख दी, जिस पर मुहर लगी हुई थी। मेरी दादी ने चश्&zwj;मा उठाया और उस पत्र को शुरू से आखिर तक पढ़ डाला।</p>
<p>
	&#39;&#39;क्&zwj;या वह यहां मौजूद है? &#39;&#39; मेरी दादी ने पूछा।</p>
<p>
	&#39;&#39;जी, क्&zwj;या फरमाया?&#39;&#39; फिलिप्पिच ने दबी जबान में डरते-डरते पूछा।</p>
<p>
	&#39;&#39;बेहूदे कहीं के! मैं पूछती हूं, जिस आदमी ने यह खत दिया है, क्&zwj;या वह यहां मौजूद है?&#39;&#39;</p>
<p>
	&#39;&#39;जी, वह यही है। दीवान खाने में बैठा हुआ है।&#39;&#39;</p>
<p>
	मेरी दादी ने माला के दाने खड़खड़ाते हुए कहा, &#39;&#39;उसे मेरे पास आने को कहो।&#39;&#39; और फिर मेरी ओर मुखाति&zwj;ब होकर बोलीं, &#39;&#39;देखो, तुम यहीं चुपचाप बैठे रहना।&#39;&#39;</p>
<p>
	मैं तो इस समय भी पहले की तरह ही एक कोने में तिपाई पर बिल्&zwj;कुल चुपचाप बैठा हुआ था। मेरी दादी ने मुझ पर पूरी तौर से रौब जमा रखा था।</p>
<p>
	पांच मिनट के बाद कमरे में पैंतीस वर्ष की उमर का एक सांवला आदमी दाखिल हुआ। उसके बाल काले थे, गाल की हड्डियां चौड़ी थीं, चेहरे पर चेचक के दाग थे, नाक कुछ तिरछी और भौंहें घनी थीं, जिनके अन्&zwj;दर से उसकी भूरे रंग की छोटी-छोटी उदास आंखें दीख पड़ती थीं। उसकी आंखों का रंग और उनकी अभिव्&zwj;यक्ति उसके चेहरे की पूर्वी ढंग की बनावट से मेल नहीं खाती थी। वह एक भद्र व्&zwj;यक्ति की भांति लम्&zwj;बा कोट पहने हुए था। आते-आते वह दरवाजे पर ठिठक गया और सिर झुकाकर सलाम किया।</p>
<p>
	&#39;&#39;तुम्&zwj;हारा ही नाम बैबूरिन है?&#39;&#39; मेरी दादी ने पूछा, और फिर मन-ही-मन कहने लगीं-देखने में तो आरमेनियन जैसा मालूम पड़ता है।</p>
<p>
	&#39;&#39;जी हां&quot;, उस व्&zwj;यक्ति ने गम्&zwj;भीर और निश्&zwj;चल स्&zwj;वर में उत्&zwj;तर दिया ।</p>
<p>
	मेरी दादी के कंठ-स्&zwj;वर की पहली कड़कती आवाज पर उसकी भौंहें कुछ सिकुड़ सी गईं। कहीं उसने यह आशा तो नहीं की थी कि मेरी दादी उसे अपनी बराबरी का समझकर सम्&zwj;बोधन करेंगीं ?</p>
<p>
	&#39;&#39;क्&zwj;या तुम रूस के रहने वाले हो और कट्टर धर्मावलम्&zwj;बी हो?&#39;&#39;</p>
<p>
	&#39;&#39;जी हां।&#39;&#39;</p>
<p>
	मेरी दादी ने अपनी आंखों से चश्&zwj;मा उतारकर बैबूरिन को सिर से पांव तक गौर से देखा। उस व्&zwj;यक्ति ने अपनी निगाह नी&zwj;ची नहीं की, सिर्फ अपने हाथ उसने अपनी पीठ की तरफ मोड़ लिए। मेरा ध्&zwj;यान खासकर उसकी दाढ़ी की ओर गया जो खूब घुटी-मुड़ी थी। लेकिन उसके जैसे नीले गाल और ठोड़ी मैंने अपने जीवन में पहले कभी नहीं देखे थे।</p>
<p>
	&#39;&#39;जेकोव पेट्रोविच ने&#39;&#39;, मेरी दादी बोलीं, &#39;&#39;अपनी चिट्ठी में तुम्&zwj;हारी जोरदार सिफारिश की है। लिखा है कि तुम बड़े गंभीर और परिश्रमी आदमी हो लेकिन यह तो कहो कि तुमने उसकी नौकरी क्&zwj;यों छोड़ी?&#39;&#39;</p>
<p>
	&#39;&#39;उनकी? उन्&zwj;हें अपनी जमीदारी के प्रबंध के लिए दूसरे ही ढंग के आदमी की जरूरत है।&#39;&#39;</p>
<p>
	&#39;&#39;दूसरे ढंग के आदमी की! मतलब?&#39;&#39;</p>
<p>
	मेरी दादी फिर आनी माला फेरने लगीं, &#39;&#39;जेकोव पेट्रोविच लिखता है कि तुममें दो-दो विशेषताएं हैं। वे क्&zwj;या हैं?&#39;&#39;</p>
<p>
	बैबूरिन ने अपने कंधे को धीरे से हिलाते हुए कहा, &#39;&#39;मैं नहीं बता सकता कि मुझमें ऐसी कौन-सी बातें हैं, जिन्&zwj;हें वह मेरी विशेषताएं कहना पसन्&zwj;द करते हैं। शायद इसलिए कि मुझे.... शारीरिक दण्&zwj;ड असह्य है।&#39;&#39;</p>
<p>
	मेरी दादी को यह सुनकर आश्&zwj;यर्च हुआ, &#39;&#39;क्&zwj;या तुम्&zwj;हारे कहने का अभिप्राय यह है कि जेकोव पेट्रोविच तुम्&zwj;हें कोड़े मारना चाहता था?&#39;&#39;</p>
<p>
	बैबूरिन का काला चेहरा एकदम लाल हो आया, बोला, &#39;&#39;श्रीमती जी, आपने मेरे कहने का मतलब ठीक नहीं समझा। मैंने यह नियम बना लिया है कि मैं किसानों के साथ शारीरिक दण्&zwj;ड का प्रयोग नहीं करूंगा।&#39;&#39;</p>
<p>
	मेरी दादी ने पहले से भी अधिक आश्&zwj;चर्य में आकर अपने हाथों को ऊपर की ओर फैला दिया और फिर वह अपने सिर को एक तरफ कुछ झुकाकर और एक बार फिर गौर से बैबूरिन को देखती हुई बोलीं, &#39;&#39;अच्&zwj;छा, तुम्&zwj;हारा यह नियम है! खैर, इससे हमें कोई सरोकार नहीं! हमें किसी ओवरसियर की जरूरत नहीं है। हमें तो चाहिए हिसाब रखने के लिए एक क्&zwj;लर्क, सेक्रेटरी। तुम्&zwj;हारी लिखावट कैसी है?&#39;&#39;</p>
<p>
	&#39;&#39;जी, मैं अच्&zwj;छी तरह लिख लेता हॅू, हिज्&zwj;जे में कोई गलती नहीं होती।&#39;&#39;</p>
<p>
	&#39;&#39;इससे मुझे कोई मतलब नहीं। मेरे लिए सबसे जरूरी बात यह है कि लिखना साफ होना चाहिए और नए ढंग के पूछ लगे अक्षर नहीं होने चाहिए। मैं उन्&zwj;हें पसन्&zwj;द नहीं करती। तुम्&zwj;हारी दूसरी विशेषता क्&zwj;या है?&#39;&#39;</p>
<p>
	बैबूरिन कुछ अनमना-सा होकर खांसने लगा, फिर बोला, &#39;&#39;शायद... उन महाशय का आशय इस बात से है कि मैं अकेला नहीं हूं।&#39;&#39;</p>
<p>
	&#39;&#39;तुम विवाहित हो?&#39;&#39;</p>
<p>
	&#39;&#39;जी नहीं, यह बात नहीं है... लेकिन...&#39;&#39;</p>
<p>
	मेरी दादी ने अपनी भौंहें कुछ टेढ़ी कर लीं।</p>
<p>
	&#39;&#39;मेरे साथ एक व्&zwj;&zwj;यक्ति रहता है... वह पुरूष है...मेरा साथी, गरीब दोस्&zwj;त।</p>
<p>
	उससे मैं कभी अलग नहीं हुआ... वह दस बरस से साथ है।&#39;&#39;</p>
<p>
	&#39;&#39;वह तुम्&zwj;हारा कोई संबंधी है?&#39;&#39;</p>
<p>
	&#39;&#39;जी नहीं, संबंधी नहीं, दोस्&zwj;त है। मेरे काम में उसकी वजह से किसी प्रकार की बाधा पड़ने की संभावना नहीं है।&#39;&#39;</p>
<p>
	बैबूरिन ने यह बात इस ख्&zwj;याल से कही कि कहीं मेरी दादी इस विषय में आपत्ति न कर बैठें। फिर बोला, &#39;&#39;वह मेरे खर्चे पर और मेरे साथ एक कमरे में ही रहता है। उससे बहुत कुछ काम भी निकल सकता है, क्&zwj;योंकि वह खूब पढ़ा-लिखा है... और यह सब मैं उसके बारे में शान मारने के लिए नहीं कह रहा हूं, असल में बात ऐसी ही है, और उसका चरित्र तो एकदम आदर्श है।&#39;&#39;</p>
<p>
	मेरी दादी अपनी होंठों को चबाती हुई अधमुंदी आंखों से बैबूरिन की बातें सुनती रहीं, फिर बोलीं, &#39;&#39;वह तुम्&zwj;हारे खर्चे पर रहता है?&#39;&#39;</p>
<p>
	&#39;&#39;जी हां।&#39;&#39;</p>
<p>
	&#39;&#39;तुम उसे अपनी दरियादिली के कारण रखते हो?&#39;&#39;</p>
<p>
	&#39;&#39;जी नहीं, न्&zwj;याय के कारण, क्&zwj;योंकि एक गरीब आदमी का यह कर्तव्&zwj;य है कि वह दूसरे गरीब की मदद करे।&#39;&#39;</p>
<p>
	&#39;&#39;सचमुच ! यह पहला मौका है, जब मैंने यह बात सुनी है। अब तक तो मेरा भी ख्&zwj;याल था कि यह काम अमीर आदमियों का है।&#39;&#39;</p>
<p>
	&#39;&#39;अगर धृष्&zwj;टता न समझी जाए तो मैं कहूंगा कि अमीर आदमियों के लिए यह एक मनोरंजन का साधन है, किंतु हमारे जैसे लोगों के लिए तो...&#39;&#39;</p>
<p>
	&#39;&#39;अच्&zwj;छा-अच्&zwj;छा, बहुत हो चुका, अब ज्&zwj;यादा कहने की जरूरत नहीं।&#39;&#39;</p>
<p>
	मेरी दादी ने उसकी बात को बीच में काटकर कहा। फिर क्षण भर सोचने के बाद उन्&zwj;होंने नाक के स्&zwj;वर से, जो कुलक्षण समझा जाता था, पूछा, &#39;&#39;तुम्&zwj;हारे उस आश्रित की उमर क्&zwj;या है?&#39;&#39;</p>
<p>
	&#39;&#39;मेरी जितनी ही होगी।&#39;&#39;</p>
<p>
	&#39;&#39;ओह, मैंने तो यह अंदाज किया था कि वह कोई बच्&zwj;चा होगा और तुम उसका पालन-पोषण कर रहे हेागे।&#39;&#39;</p>
<p>
	&#39;&#39;जी नहीं, यह बात नहीं है! वह मेरा साथी है और इसके सिवा...&#39;&#39;</p>
<p>
	&#39;&#39;अच्&zwj;छा, इतना ही काफी है।&#39;&#39; एक बार फिर मेरी दादी ने उसकी बातों को बीच में ही काटकर कहा, &#39;&#39;तुम परोपकारी आदमी मालूम पड़ते हो। जेकोव पेट्रोविच का कहना दुरूस्&zwj;त है कि तुम्&zwj;हारी जैसी स्थिति के आदमी के लिए यह एक अजीब बात है। अच्&zwj;छा, अब हम लोग काम की बातें करें। मैं तुम्&zwj;हें समझाये देती हूं कि तुम्&zwj;हें क्&zwj;या-क्&zwj;या करना होगा। तुम्&zwj;हारी मजदूरी की निस्&zwj;बत... (मेरी दादी ने अपने सूखे पीले चेहरे को एकाएक मेरी तरफ करके कहा ) तुम यहां क्&zwj;या कर रहे हो? जाओ, अपनी पौराणिक कथाओं का पाठ याद करो।&#39;&#39;</p>
<p>
	मैं उछल पड़ा और अपनी दादी के पास पहुंचकर उसका हाथ चूम लिया। फिर बाहर चला आया, पौराणिक कथाओं का अध्&zwj;ययन करने के लिए नहीं, बल्कि बगीचे में सैर-सपाटे के लिए।</p>
<p>
	मेरी दादी की जमींदारी में एक बगीचा था, जो बहुत पुराना और बड़ा था। उसके एक तरफ पानी से लबालब तालाब था, जिसमें कई प्रकार की मछलियां बहुतायत से पाई जाती थीं। एक प्रकार की खास मछली भी उसमें थी, जो अब प्राय: लुप्&zwj;त सी हो गई है। इस तालाब के एक सिरे पर बेंत की एक घनी निकुंज थी। इससे कुछ दूर ऊंचे पर एक ढालू जमीन के दोनों तरफ नाना प्रकार के सघन वृक्ष थे, जिनके नीचे कई प्रकार के फूल फूले हुए थे। इधर-उधर झाड़ियों के बीच में छोटे-छोटे जमीन के टुकड़ों पर हरे रंग की मखमली घास जमी हुई थी और उसके बीच में तरह-तरह के कुकुरमुत्&zwj;ते उग आये थे। बसन्&zwj;त ऋतु में यहां बुलबुलें गाती थीं, कोयल कुहू-कुहू करती थी और सारिकाओं का मोहक स्&zwj;वर सुनाई पड़ता था। ग्रीष्&zwj;म में यह स्&zwj;थान हमेशा ठंडा रहा करता था और मैं जंगल और झाड़ियों के बीच अपने किसी प्&zwj;यारे गुप्&zwj;त स्&zwj;थान में, जिन्&zwj;हें मेरा ख्&zwj;याल था कि मैं ही जानता था, जाकर बैठ जाया करता था।</p>
<p>
	अपनी दादी के कमरे से बाहर निकलकर मैं सीधा इसी तरह के एक गुप्&zwj;त स्&zwj;थान की ओर, जिसका नाम मैंने &#39;स्विट्जरलैण्&zwj;ड&#39; रख छोड़ा था, गया । किन्&zwj;तु &#39;स्विट्जरलैण्&zwj;ड&#39; तक पहुंचने के पहले ही मुझे अधसूखी टहनियों और हरी शाखाओं की कोमल जाली के अंदर से यह देखकर बड़ा आश्&zwj;चर्य हुआ कि मेरे सिवा और किसी ने भी इस स्&zwj;थान का पता पा लिया है। जिस स्&zwj;थान को मैं सबसे अधिक पसंद करता था, उसी स्&zwj;थान पर मैंने एक ऊॅचे कद के आदमी को एक लम्&zwj;बा ढीला कोट और उसके पास एक लम्&zwj;बी टोपी पहने हुए खड़ा देखा। मैंने चुपके-से उसके पास जाकर उसके चेहरे पर निगाह डाली। उसका चेहरा जो मेरे लिए बिल्&zwj;कुल अजनबी था, बहुत लम्&zwj;बा और कोमल मालूम पड़ता था। उसकी आंखे छोटी-छोटी और सुर्ख थीं। भोंड़ी नाक, मटर की फली जैसी, उसके होंठों तक लटक रही थी, जिसे देखते ही हंसी आये बिना नहीं रह सकती थी। उसके कांपते हुए होंठ गोल से थे और उनसे तेज सीटी जैसी आवाज निकल रही थी। वह अपने मजबूत हाथों की बड़ी-बड़ी अंगुलियों को अपनी छाती के ऊपरी हिस्&zwj;से पर तेजी से फेर रहा था। रह-रह कि उसके हाथों की गति रूक जाती थी, होंठों की सीटी जैसी आवाज बन्&zwj;द हो जाती थी और सर आगे की ओर झुक जाता था, मानों वह कुछ ध्&zwj;यानपूर्वक सुन रहा हो। मैं उसके और भी पास गया और उसे पहले से भी अधिक ध्&zwj;यान के साथ देखा। उस आगन्&zwj;तुक के दोनों हाथों में एक-एक छोटा कटोरा था, जिसका उपयोग लोग कनेरी चिडि़यों को हैरान करने और उनसे गाना गवाने के लिए किया करते हैं। मेरे पांव के नीचे दबकर एक टहनी टूट गई, जिससे वह आगन्&zwj;तुक चौंक पड़ा। उसने अपनी धुंधली छोटी आंखों से झाड़ी की ओर फेरा और वह चल पड़ा। वह लड़खड़ाकर गिरना ही चाहता था कि एक वृक्ष से ठोकर खाकर रूक गया। उसके मुंह से चीख निकल पड़ी और वह चुपचाप खड़ा हो गया।</p>
<p>
	मैं झाड़ के अंदर से निकलकर खुली जगह में चला आया। मुझे देखकर वह मुस्&zwj;कुराने लगा।</p>
<p>
	मैंने उसका अभिवादन किया।</p>
<p>
	उत्&zwj;तर में उसने भी मुझे &#39;छोटे बाबू&#39; कहकर मेरा अभिवादन किया।</p>
<p>
	&#39;छोटे बाबू&#39; कहकर इस प्रकार घनिष्&zwj;ठतापूर्वक उसका संबोधन करना मुझे अच्&zwj;छा नहीं लगा।</p>
<p>
	&#39;&#39;तुम यहां क्&zwj;या कर रहो?&#39;&#39; मैंने कठोर स्&zwj;वर में उससे पूछा।</p>
<p>
	&#39;&#39;मैं? इधर देखा&#39;&#39; उसने मुस्&zwj;कराते हुए जवाब दिया, &#39;&#39;मैं छोटी-छोटी चिडि़यों को गाने के लिए पुकार रहा हूं।&#39;&#39; उसने मुझे अपने हाथ के छोटे कटोरे दिखलाए। &#39;&#39;चैफिंची चिडियां मेरे बुलाने पर खूब बोलती है। तुम बच्&zwj;चे हो, इसलिए जरूर ही गाने वाली चिडि़यों का गाना सुनकर खुश होते होंगे। ध्&zwj;यान देकर सुनो, मैं चिडियों की तरह चहचहाना शुरू करता हूं और वे फौरन उसके जवाब में चहचहाने लगेंगी। इसमें मुझे बड़ा मजा आता है।&#39;&#39;</p>
<p>
	उसने अपने छोटे कटोरों को बजाना शुरू किया। इसके जवाब में पास के एक वृक्ष से एक चिड़िया सचमुच चहचहाने लगी। इस पर उस आगंतुक ने मूक हंसी हंसते हुए मेरी ओर आंख का इशारा किया। उसकी हंसी, उसका वह इशारा उसकी भाव-भंगिमा, उसकी कमजोर और हकलाती आवाज, उसके झुके हुए घुटने और दुबले-पतले हाथ, उसकी टोपी और लम्बा कोट, उसकी हरेक चीज से उसके भले स्&zwj;वभाव का, उसकी निश्च्छलता तथा उसकी विनोदी वृत्ति का आभास मिलता था।</p>
<p>
	&#39;&#39;क्&zwj;या तुम यहां बहुत दिनों से हो?&#39;&#39; मैंने पूछा।</p>
<p>
	&#39;&#39;नहीं, मैं आज ही आया हूं।&#39;&#39;</p>
<p>
	&#39;&#39;क्&zwj;यों, क्&zwj;या तुम वही आदमी तो नहीं हो, जिसके बारे में...&#39;&#39;</p>
<p>
	&#39;&#39;मि. बैबूरिन ने यहां उस महिला से जिक्र किया था। जी हां, वही, वही।&#39;&#39;</p>
<p>
	&#39;&#39;तुम्&zwj;हारे दोस्&zwj;त का नाम बैबूरिन है। और तुम्&zwj;हारा?&#39;&#39;</p>
<p>
	&#39;&#39;मुझे पूनिन कहते हैं, पूनिन। वह बैबूरिन है और मैं पूनिन।&#39;&#39;</p>
<p>
	फिर उसने अपने छोटे-छोटे कटोरों को बजाना शुरू किया, &#39;&#39;सुनो, ध्&zwj;यान देकर चैफिंची का गाना सुनो। देखो तो वह किस तरह आनंद का गीत गा रही है!&#39;&#39;</p>
<p>
	उस अजीब आदमी ने मेरे हृदय को एकाएक अपनी ओर आकर्षित कर लिया। अन्&zwj;य लड़कों की भांति मैं भी अपरिचित व्&zwj;यक्तियों को देखकर या तो सहम जाता था, या अपनी शान-शौकत दिखलाने लगता था, किन्&zwj;तु उस आदमी के साथ तो मुझे ऐसा मालूम पड़ने लगा, मानो मैं वर्षों से उसे जानता हूं।</p>
<p>
	मैंने उससे कहा, &#39;&#39;आओ, मेरे साथ चलो। मैं इससे भी अच्&zwj;छी एक जगह जानता हूं। वहां हम लोगों के बैठने के लिए एक स्थान है। वहां बैठकर हम बांध भी देख सकते हैं।&#39;&#39;</p>
<p>
	&#39;&#39;अच्&zwj;छी बात है।&#39;&#39; मेरे उस नवपरिचित मित्र ने अपनी सुरीली आवाज में जवाब दिया। मैंने उसे आगे-आगे चलने दिया। वह झूमता हुआ और सिर पीछे झुकाये हुए चलता रहा। मैंने उसके कोट की पीठ पर कालर के नीचे लटकता हुए एक छोटा झब्&zwj;बा देखा।</p>
<p>
	&#39;&#39;यह क्&zwj;या लटक रहा है?&#39;&#39; मैंने पूछा।</p>
<p>
	&#39;&#39;कहां?&#39;&#39; उसने प्रश्&zwj;न किया, और कालर पर अपना हाथ रखा। &#39;&#39;ओह, झब्&zwj;बे के बारे में तुम पूछते हो? मैं समझता हूं कि शोभा के लिए यह वहां लगा दिया गया होगा। पर शायद यह ठीक तरह से लगाया हुआ नहीं है।&#39;&#39;</p>
<p>
	बैठने के स्&zwj;थान पर पहुंच कर हम लोग बैठ गए। वह भी मेरी बगल में बैठा। &#39;&#39;यह स्&zwj;थान बड़ा मनोहर है।&#39;&#39; यह कहते हुए उसने एक गहरी सांस ली, &#39;&#39;वाह, कैसी सुन्&zwj;दर जगह है! तुम्&zwj;हारा यह बगीचा तो बहुत बढ़िया है। वाह-वाह !&#39;&#39;</p>
<p>
	मैंने उसे एक तरफ से ध्&zwj;यानपूर्वक देखा। &#39;&#39;तुम्&zwj;हारी यह टोपी तो अजीब ढंग की है।&#39;&#39; इतना कहे बिना मैं नहीं रह सका। &#39;&#39;जरा दिखाओ तो।&#39;&#39;</p>
<p>
	&#39;&#39;जरूर मेरे छोटे बाबू, लो, खूब अच्&zwj;छी तरह देखो।&#39;&#39; उसने अपनी टोपी उतार ली। मैं अपना हाथ फैलाये हुए था। मैंने अपनी आंखें उठाईं और वह खिलखिलाकर हंस पड़ा। पूनिन का सिर बिल्&zwj;कुल गंजा था। उसकी ऊंची उठी खोपड़ी पर, जो चिकनी सफेद खाल से ढकी हुई थी, एक भी बाल नजर नहीं आता था।</p>
<p>
	उसने अपने हाथ को खोपड़ी पर फिराया और वह खुद भी हंसने लगा। हंसते समय ऐसा मालूम पड़ा, मानो वह किसी वस्&zwj;तु को लील जाना चाहता हो। उसका मुंह खुला हुआ था, आंखें बन्&zwj;द थीं और माथे पर तीन सलवटें पड़ी थीं, मानों तीन लहरें हों। आखिर वह बोला, &#39;&#39;क्&zwj;यों, मेरी यह खोपड़ी अंडे की शक्&zwj;ल की-सी नहीं है?&#39;&#39;</p>
<p>
	&#39;&#39;हां-हां, ठीक अंडे की शक्&zwj;ल-जैसी!&#39;&#39; मैंने बड़े उत्&zwj;साह के साथ उसके कथन का समर्थन किया, &#39;&#39;तुम्&zwj;हारा ऐसा सिर बहुत दिनों से है?&#39;&#39;</p>
<p>
	&#39;&#39;हां, बहुत दिनों से। पर जब मेरे बाल थे, उन दिनों का क्&zwj;या कहना!</p>
<p>
	बिल्&zwj;कुल सुनहले ऊन जैसे। ठीक उसी तरह के, जिस तरह के बालों के लिए आरगोनेट्स को पाताल की यात्रा करनी पड़ती थी।&#39;&#39;</p>
<p>
	यद्यपि मेरी अवस्&zwj;था सिर्फ बारह वर्ष की थी, तथापि पौराणिक कथाओं का मैंने अध्&zwj;ययन किया था, इससे मैं आरगोनेट्स के नाम से परिचित था। फटी चिथड़ी पोशाक पहने हुए उस व्&zwj;यक्ति के मुंह से आरगोनेट्स का नाम सुनकर मुझे बड़ा आश्&zwj;चर्य हुआ।</p>
<p>
	&#39;&#39;मालूम होता है कि तुमने पौराणिक कथाएं पढ़ी हैं?&#39;&#39; मैंने उससे प्रश्&zwj;न किया और उसकी टोपी को अपने हाथों में लेकर इधर-उधर मोड़कर देखने लगा।</p>
<p>
	&#39;&#39;मैंने इस विषय का अध्&zwj;ययन किया है, मेरे प्&zwj;यारे छोटेबाबू! मुझे अपने जीवन में हरेक बात के लिए काफी समय मिला है। किन्&zwj;तु अब मेरी टोपी मुझे दे दो। यह मेरे सिर की नग्&zwj;नता को बचाने के लिए है।&#39;&#39;</p>
<p>
	उसने टोपी पहन ली और अपनी सफेद भौंहों को कुछ नीचे की ओर झुकाकर मुझसे मेरा और मेरे माता-पिता का परिचय पूछा।</p>
<p>
	&#39;&#39;मैं उस महिला का नाती हॅू, जो यहां की मालकिन है।&#39;&#39; मैंने जवाब दिया, &#39;&#39;मैं उसके साथ अकेला रहता हूं। मेरे मां-बाप मर चुके हैं!&#39;&#39;</p>
<p>
	पूनिन ने सहानुभूतिपूर्वक कहा, &#39;&#39;भगवान् उनकी आत्&zwj;मा को शान्ति दे। अच्&zwj;छा, तो तुम बे मां-बाप के एक अनाथ बालक हो और साथ ही वारिस भी हो। भले घर के जान पड़ते हो। तुम्&zwj;हारे नेत्रों में भलेपन की ज्&zwj;योति जगमगा रही है और उसकी धारा भी बह रही है।&#39;&#39; उसने अपनी अंगुलियों से मेरी आंखों की ओर इशारा किया, &#39;&#39; अच्&zwj;छा, यह तो बताओ कि तुम्&zwj;हारी दादी से मेरे<strong> </strong>मित्र की बातें तय हो चुकी हैं? क्&zwj;या उसे वह नौकरी मिल गयी है, जिसके लिए उसे वचन दिया गया था?&#39;&#39;</p>
<p>
	&#39;&#39;मैं नहीं जानता।&#39;&#39;</p>
<p>
	पूनिन ने अपना गला साफ करते हुए कहा, &#39;&#39;अहा, यदि थोड़े समय के लिए भी कोई इस स्थान को अपना निवास-स्&zwj;थल बना सके! नहीं तो कहां-कहां भटकना पड़ेगा, और फिर भी शायद ही पैर रखने को कोई जगह मिले। जीवन में अशान्ति के भय निरंतर लगे ही रहते हैं, आत्&zwj;मा विभ्रान्&zwj;त बनी रहती है...।&#39;&#39;</p>
<p>
	&#39;&#39;मुझे यह तो बताओ,&#39;&#39; मैं उसकी बात काटकर बीच में ही बोल उठा, &#39;&#39;क्&zwj;या तुम्&zwj;हारा पेशा पादरी का है?&#39;&#39;</p>
<p>
	पूनिन ने मेरी तरफ मुखातिब होकर अपनी पलकों को आधा मूंद लिया, &#39;&#39;तुम्&zwj;हारे इस सवाल पूछने का क्&zwj;या कारण है, भले आदमी?&#39;&#39;</p>
<p>
	&#39;&#39;क्&zwj;यों, तुम्&zwj;हारे बातें करने का ढंग ऐसा है, जैसे कि पादरी लोग गिरजाघरों में बोला करते हैं।&#39;&#39;</p>
<p>
	&#39;&#39;क्&zwj;योंकि मैं प्राचीन धार्मिक ग्रन्थों के वाक्&zwj;यों और पदों का बातचीत में व्&zwj;यवहार करता हूँ? किन्&zwj;तु इस पर तुम्&zwj;हें चकित नहीं होना चाहिए। मैं यह मानता हूं कि साधारण बातचीत में इस प्रकार के वाक्&zwj;यों का सादा प्रयोग नहीं होता, किंतु जब कोई व्यक्ति बनावट से विहृल होकर बातें करने लगता है, उस समय उसकी भाषा भी अधिकाधिक प्रांजल हो उठती है। तुम्&zwj;हारे जो अध्&zwj;यापक तुम्&zwj;हें रूसी भाषा पढ़ाते हैं, उन्&zwj;होंने तो तुम्&zwj;हे यह बात बतलाई होगी। क्&zwj;या तुम्&zwj;हें ऐसी बातें नहीं बतलाते?&#39;&#39;</p>
<p>
	&#39;&#39;नहीं वे मुझे ऐसी बातें नहीं बतलाते।&#39;&#39; मैंने उत्&zwj;तर दिया, &#39;&#39;जब देहात में रहता हूं, मेरे साथ कोई शिक्षक नहीं रहता। मास्&zwj;को में मेरे बहुत से शिक्षक हैं।&#39;&#39;</p>
<p>
	&#39;&#39;क्&zwj;या तुम देहात में बहुत दिनों तक ठहरोगे?&#39;&#39;</p>
<p>
	&#39;&#39;दो मास, इससे अधिक नहीं। दादी कहती हैं कि मैं देहात में रहकर बिगड़ रहा हूं, यद्यपि यहां भी मेरे ऊपर शासन करने वाली एक अध्&zwj;यापिका है।&#39;&#39;</p>
<p>
	&#39;&#39;वह अध्&zwj;यापिका फ्रांसीसी जाति की है?&#39;&#39;</p>
<p>
	&#39;&#39;हां ?&#39;&#39;</p>
<p>
	पूनिन ने अपने कान के पीछे खुजलाते हुए कहा, &#39;&#39;वह कोई मिस (कुमारी) है?&#39;&#39;</p>
<p>
	&#39;&#39;हां, उसका नाम मिस फ्रीकेट है।&#39;&#39;</p>
<p>
	एकाएक मुझे यह जान पड़ा कि मेरे जैसे बारह वर्ष के एक लड़के के लिए किसी शिक्षक के बजाय शासन करने वाली अध्&zwj;यापिका का होना, जैसी एक छोटी बालिका के लिए रहा करती है, कलंक की बात है !</p>
<p>
	&#39;&#39;किंतु मैं उसकी परवा नहीं करता।&#39;&#39; मैंने घृणासूचक भाव में कहा, &#39;&#39;मैं क्&zwj;यों परवा करने लगा !&#39;&#39;</p>
<p>
	पूनिन ने अपना सिर हिलाया। &#39;&#39;ओह, तुम भले आदमी विदेशियों को बहुत चाहते हो। तुम लोग स्&zwj;वदेशी बातों को छोड़कर विदेशी चीजों को चाहने लग गये हो। तुम्&zwj;हारा दिल विदेशों से आने वाली वस्&zwj;तुओं की ओर लग गया है: छाड़ि स्&zwj;वदेशी वस्&zwj;तु विदेशी प्रेम बढ़ायौ।&quot;</p>
<p>
	&#39;&#39;ओ हो, क्&zwj;या तुम कविता में बातें कह रहे हो?&#39;&#39; मैंने पूछा।</p>
<p>
	&#39;&#39;क्&zwj;यों न करूं ? मैं बराबर इस तरह बातें कर सकता हूं, जितना तुम सुनना चाहो, क्&zwj;योंकि स्&zwj;वभावत: ही मेरे मुंह से छन्&zwj;दबद्ध वाणी निकला करती है...&#39;&#39;</p>
<p>
	इसी समय बगीचे में हम लोगों के पीछे से एक जोर की तेज सीटी की आवाज सुनाई पड़ी। मेरा वह नवपरिचित व्&zwj;यक्ति जल्&zwj;दी से बेंच पर से उठकर खड़ा हो गया।</p>
<p>
	&#39;&#39;छोटे बाबू, सलाम। मेरा दोस्&zwj;त मुझे बुलाता है... शायद कोई काम हो। अच्&zwj;छा, सलाम, माफ करना...&#39;&#39;</p>
<p>
	वह झाड़ियों में घुसकर गायब हो गया और मैं उसके बाद भी कुछ देर तक अपनी जगह पर बैठा रहा। मुझे कुछ चिन्&zwj;ता-सी प्रतीत हुई और इसके साथ ही मेरे मन में कुछ आनंददायक भावना भी उदित हुई। मैंने इससे पहले और किसी के साथ इस तरह मुलाकात नहीं की थी और न इस तरह बातचीत ही की थी। इसके बाद क्रमश: मैं स्&zwj;वप्&zwj;न देखने लगा। फिर मुझे अपनी पौराणिक कथाओं की याद आ गई और मैं घर की ओर चल पड़ा।</p>
<p>
	घर पहुंचकर मुझे मालूम हुआ कि मेरी दादी ने बैबूरिन को रखने का प्रबन्&zwj;ध कर लिया है। उसे नौकरों के रहने के स्&zwj;थान में घुड़साल के सामने वाला छोटा-सा कमरा दिया गया था। उसने उसी कमरे में अपने मित्र के साथ डेरा डाल दिया था।</p>
<p>
	दूसरे दिन प्रात: काल चाय पी चुकने के बाद मैं मैडम फ्रीकेट से छुट्टी मांगे बिना ही नौकरों के निवास स्&zwj;थान की ओर चल पड़ा। मैं उस विलक्षण मनुष्&zwj;य के साथ एक बार फिर बातचीत करना चाहता था, जिससे मैंने पिछले दिन मुलाकात की थी। दरवाजे को बिना खटखटाये ही, इसका ख्&zwj;याल भी कभी मुझे नहीं आ सकता था, सीधे कमरे में दाखिल हुआ। वहां मैंने पूनिन को, जिसकी मैं तलाश कर रहा था, न पाकर उसके अभिभावक परोपकारी बैबूरिन को पाया। वह खिड़की के सामने नंगे बदन खड़ा था। उसके दोनों पांव एक दूसरे से बहुत अलग थे। वह अपने सिर और गर्दन को एक लम्&zwj;बे तौलिये से रगड़ रहा था।</p>
<p>
	&#39;&#39;क्&zwj;या चाहते हो?&#39;&#39; उसने अपने हाथ को पहले की तरह ही ऊपर उठाये हुए दोनों भौंहों को मरोड़ते हुए पूछा।</p>
<p>
	&#39;&#39;मालूम होता है, पूनिन घर पर नहीं है?&#39;&#39; मैंने बिना अपनी टोपी उतारे ही सहज स्&zwj;वतंत्र ढंग से पूछा।</p>
<p>
	&#39;&#39;हां मिस्&zwj;टर पूनिन निकैण्&zwj;डर वेविलिच, इस समय घर पर नहीं हैं।&#39;&#39; बैबूरिन ने सोच-समझकर उत्&zwj;तर दिया, &#39;&#39;किंतु नौजवान, मैं तुमसे एक बात कहना चाहता हूं, बिना पूछे इस तरह दूसरे के कमरे में दाखिल होना ठीक नहीं हैं।&#39;&#39;</p>
<p>
	मैं ! नौजवान ! इसका इतना दुस्&zwj;साहस ! मेरा चेहरा क्रोध से लाल हो उठा।</p>
<p>
	&#39;&#39;तुम नहीं जानते हो कि मैं कौन हूं?&#39;&#39; मैंने पहले के समान सहज ढंग से नहीं, बल्कि रौब दिखलाते हुए कहा, &#39;&#39;मैं यहां की मालकिन का नाती हूं।&#39;&#39;</p>
<p>
	&#39;&#39;होगे, इससे क्&zwj;या बनता-बिगड़ता है?&#39;&#39; बैबूरिन ने फौरन जवाब दिया और फिर तौलिये से अपना बदन रगड़ने लगा।</p>
<p>
	&#39;&#39;भले ही तुम मालकिन के नाती हो, किंतु फिर भी तुम्&zwj;हें दूसरे के कमरे में आने का अधिकार नहीं है।&#39;&#39;</p>
<p>
	&#39;&#39;दूसरे लोगों के ? क्&zwj;या मतलब ? यहां वहां-सब जगह मेरा घर है।&#39;&#39;</p>
<p>
	&#39;&#39;नहीं, माफ कीजिये, यह घर मेरा है, क्&zwj;योंकि यह कमरा मेरे काम के बदले में मुझे दिया गया है।&#39;&#39;</p>
<p>
	&#39;&#39;रहने दीजिये अपनी यह सीख।&#39;&#39; मैंने बीच में ही उसकी बात काटकर कहा, &#39;&#39;मैं अपना कर्तव्&zwj;य तुमसे अच्&zwj;छी तरह जानता हूं।&#39;&#39;</p>
<p>
	&#39;&#39;तुम्&zwj;हें सिखलाने की जरूरत है।&#39;&#39; वह फिर मेरे कथन के बीच में ही बोल उठा, &#39;&#39;क्&zwj;योंकि इस समय तुम्&zwj;हारी वह अवस्&zwj;था है जब तुम्&zwj;हें... मैं अपना कर्तव्&zwj;य जानता हॅू, लेकिन मैं अपने अधिकारों को भी भली-भांति जानता हूं। और अगर तुम इसी ढंग से बातें करते रहे तो मुझे तुम्&zwj;हें कमरे से बाहर निकल जाने के लिए कहना पड़ेगा...।&#39;&#39;</p>
<p>
	मालूम नहीं, हम लोगों के इस विवाद का किस प्रकार अंत हुआ होता, यदि उसी क्षण पूनिन लड़खड़ाता हुआ उस कमरे में प्रवेश न करता। शायद वह हम लोगों की मुखा&zwj;कृति देखकर ही यह ताड़ गया कि हम दोनों के बीच कुछ मनमुटाव उत्&zwj;पन्&zwj;न हो गया है और फौरन अत्&zwj;यंत प्रसन्नतापूर्ण भावों को प्रकट करता हुआ मेरी ओर देखने लगा।</p>
<p>
	&#39;&#39;अहा ! मेरे छोटे बाबू ! छोटे बाबू!&#39;&#39; वह अपने हाथों को जोर से घुमाते हुए और नि:शब्&zwj;द हंसी हंसते हुए चिल्&zwj;ला उठा, &#39;&#39; आओ भाई ! छोटे बाबू ! मेरे यहां आये हो ? खूब आये ! आओ, प्&zwj;यारे !&#39;&#39;</p>
<p>
	मैंने विचार किया- उसके इस प्रकार बोलने का क्&zwj;या मतलब हो सकता है ? क्&zwj;या वह इस प्रकार बेतकुल्&zwj;लफी के साथ, सुपरिचित आदमी की तरह, मुझसे बातचीत कर सकता है ? वह कहता गया, &#39;&#39;आओ, मेरे साथ बगीचे में आओ। मैंने वहां एक चीज देखी है... यहां इस बन्&zwj;द जगह में, ठहरने से क्&zwj;या फायदा ! चलो, हम दोनों चलें !&#39;&#39;</p>
<p>
	मैं पूनिन के पीछे-पीछे हो लिया। दरवाजे पर पहुंचकर मैंने विचार किया कि एक बार मुंह फिराकर बैबूरिन की ओर अवज्ञासूचक दृष्टिपात कर देना अच्&zwj;छा है, जिससे उसे यह मालूम हो जाय कि मैं उससे बिल्&zwj;कुल नहीं डरता।</p>
<p>
	मेरे इस प्रकार देखने पर उसने भी उसका जवाब उसी ढंग से दिया और जान-बूझकर अपने तौलिए में छींका, जिसका उद्देश्&zwj;य यह था कि मुझ पर यह बात अच्&zwj;छी तरह प्रकट हो जाय कि वह मुझे किस प्रकार पूर्ण घृणा की दृष्टि से देखता है।</p>
<p>
	ज्&zwj;यों ही दरवाजा हमारे पीछे बन्&zwj;द हुआ, मैंने पूनिन से कहा, &#39;&#39;तुम्&zwj;हारा यह मित्र बड़ा ढीठ जान पड़ता है !&#39;&#39;</p>
<p>
	भयभीत सा होकर पूनिन ने अपने चौकन्&zwj;ने चेहरे को मेरी ओर कर लिया।</p>
<p>
	&#39;&#39;तुमने &#39;ढीठ&#39; शब्&zwj;द का प्रयोग किसके लिए किया है ?&#39;&#39; उसने मुझसे पूछा।</p>
<p>
	&#39;&#39;क्&zwj;यों ? उस व्&zwj;यक्ति के लिए... उसका नाम क्&zwj;या है ?&#39;&#39; वह...बैबूरिन।&#39;&#39;</p>
<p>
	&#39;&#39;पारामन सेम्&zwj;योनेविच?&#39;&#39;</p>
<p>
	&#39;&#39;हां, वही... काले मुंह वाला।&#39;&#39;</p>
<p>
	&#39;&#39;अरे..अरे..अरे..&#39;&#39; पूनिन ने प्&zwj;यार से मुझे डांटा। &#39;&#39;छोटे बाबू, तुम इस तरह बात क्यों करते हो ? बैबूरिन एक अत्&zwj;यंत योग्&zwj;य और अपने सिद्धांतो पर दृढ़ रहने वाला असाधारण पुरूष है। यह निश्&zwj;चय जानो कि वह अपने प्रति किया हुआ अपमान सहन नहीं कर सकता, क्&zwj;योंकि वह अपना महत्&zwj;व भली-भांति जानता है। उसका ज्ञान-भंडार बहुत विस्&zwj;तृत है और यह स्&zwj;थान उसके उपयुक्&zwj;त नहीं है। मेरे प्&zwj;यारे, तुम्&zwj;हें उसके साथ पूर्ण शिष्&zwj;टता का व्&zwj;यवहार करना चाहिए। क्&zwj;या तुम जानते हो कि वह (इस समय पूनिन झुककर मेरे कान के पास आ गया) एक प्रजातंत्रवादी है ?&#39;&#39;</p>
<p>
	मैं पूनिन को घूरकर देखने लगा। मैंने इस बात की बिल्&zwj;कुल आशा नहीं की थी। छोटी-छोटी पुस्&zwj;तकों से तथा अन्&zwj;य ऐतिहासिक ग्रन्&zwj;थों से मुझे यह बात मालूम थी कि किसी जमाने में प्राचीन काल में यूनान और रोम में प्रजातंत्रवादी हुआ करते थे। किसी अज्ञात कारण से मैंने उन लोगों की जो तस्&zwj;वीर अपने मन में खींच रखी थी, उसमें वे लोहे की टोपी पहने, अपनी भुजाओं में गोल ढाल बांधे और बड़े-बड़े नंगे पांव वाले जीव थे, किंतु वास्&zwj;तविक जीवन में, वर्तमान रूप में, अमुक प्रान्&zwj;त में प्रजातंत्रवादी पाये जाते हैं- इस ख्&zwj;याल ने तो मेरी सारी भावनाओं को ही उलट दिया और मुझे सर्वथा भ्रमित बना डाला।</p>
<p>
	&#39;&#39;हां, मेरे प्&zwj;यारे, हां, बैबूरिन प्रजातंत्रवादी है।&#39;&#39; पूनिन ने अपनी पहली बात को फिर दुहराया, &#39;&#39;अत:, अब आइन्&zwj;दा तुम्&zwj;हें ख्&zwj;याल रखना चाहिए कि उसके जैसे आदमी के साथ किस प्रकार बात करना उचित है। अच्&zwj;छा, अब हम लोग बगीचे में चलें। जरा ख्&zwj;याल तो करो कि मुझे वहां कौन-सी वस्&zwj;तु मिली है ? कौवे के घोंसले में कोयल का अण्&zwj;डा। कितनी अच्&zwj;छी चीज है।&#39;&#39;</p>
<p>
	मैं पूनिन के साथ बगीचे में गया, किंतु मेरे मन में रह-रह कर वही बात आती थी प्रजातंत्रवादी ! प्रजा... तंत्र... वादी !</p>
<p>
	आखिर मैंने यह निश्&zwj;चय किया,, &#39;&#39;हो-न-हो, उस आदमी के इस प्रकार तुनकमिजाज होने का कारण यही है।&#39;&#39;</p>
<p>
	उस दिन से पूनिन और बैबूरिन-इन दोनों आदमियों के प्रति&zwj; मेरे रूख में एक निश्चित परिवर्तन हो गया। बैबूरिन के प्रति मेरे मन में बैर-भाव उत्&zwj;पन्&zwj;न हो गया, जिसके साथ-साथ कुछ समय बाद आदर जैसा एक प्रकार का भाव भी मिल गया। और क्&zwj;या सचमुच मुझे उसका भय नहीं लगता था? उसने शुरू में मेरे साथ रूखाई का जो बर्ताव किया था, वह बिल्&zwj;कुल गायब हो जाने पर भी मैं निडर नहीं हुआ था। कहने की आवश्&zwj;यकता नहीं कि पूनिन से मुझे कोई डर नहीं था। मैं उसका सम्&zwj;मान भी नहीं करता था। मैं उसे एक मसखरा व्&zwj;यक्ति समझता था, किंतु मैं उसे पूर्ण अंत:करण से प्रेम करता था। उसके साथ घंटों बिता देना, उसकी कहानियों को ध्&zwj;यानपूर्वक सुनना और उसके साथ अकेले रहना मेरे लिए वास्&zwj;तविक आनंद का विषय हो गया था। मेरी दादी को यह बात पसंद नहीं थी कि मैं इस प्रकार निम्&zwj;नवर्ग के एक मनुष्&zwj;य के साथ घनिष्&zwj;ठतापूर्वक मिला-जुला करूं, पर जब कभी मुझे फुरसत मिलती, मैं दौड़कर अपने उस विलक्षण प्रस&zwj;न्&zwj;नचित, प्रेमी मित्र के पास पहुंच जाता था। फ्रांसीसी अध्&zwj;यापिका के चले आने के बाद- जिसे मेरी दादी ने अपमानित करके मास्&zwj;को वापस भेज दिया था, क्&zwj;योंकि उसनें पड़ोस में आये हुए एक फौजी कप्&zwj;तान के साथ वार्तालाप के प्रसंग में उसने हम लोगों के घर की शुष्&zwj;कता की शिकायत करने की धृष्&zwj;टता दिखलाई थी- हम दोनों का मिलना जुलना और भी जल्&zwj;दी-जल्&zwj;दी होने लगा। एक बारह वर्ष के बालक के साथ देर-देर तक बातचीत करते रहने पर भी पूनिन उकताता नहीं था। ऐसा मालूम होता था कि वह खुद बातचीत करने के लिए उत्&zwj;कण्ठित रहता हो। वृक्षों के कुंज के नीचे सूखी चिकनी घास पर या तालाब के निकट के वृक्षों के बीच किनारे की सर्द बालू पर-जिसमें वृक्षों की गठीली जड़ें निकली हुई थीं और वे इस तरह आपस में गुथी हुई थीं, मानों बड़ी-बड़ी काले रंग की नसें हों, या सांप हों या कोई जीव हों, जो जमीन के अन्&zwj;दर से निकले हुए हों - सुरक्षित छाया में उसके साथ बैठकर न मालूम कितनी बार मैंने उसकी कहानियां सुनी थीं। पूनिन ने अपने जीवन की सारी कहानी, छोटी-से-छोटी बात तक मुझे सुनाई। उसने अपने समस्&zwj;त सुखों-दु:खों का वर्णन किया और सदैव मैंने उसके साथ अपनी सच्&zwj;ची सहानुभूति प्रकट की। पूनिन का पिता पादरी का काम करता था। वह एक बहुत ही अच्&zwj;छा आदमी था, किंतु नशे में वह हद से ज्&zwj;यादा कठोर बन जाता था।</p>
<p>
	पूनिन ने एक विद्यालय में शिक्षा प्राप्&zwj;त की थी, पर वहां की ठुकाई को सहन करने में असमर्थ होकर और पादरी के पेशे की तरफ रूचि न होने के कारण वह साधारण गृहस्&zwj;थ की तरह जीवन व्&zwj;य&zwj;तीत करने लगा, जिसके परिणाम स्&zwj;वरूप उसे सारी कठिनाइयां भुगतनी पड़ीं और आखिर वह आवारा बनकर इधर-उधर भटकने लगा। पूनिन अक्&zwj;सर मुझसे कहा करता था, &#39;&#39;यदि मुझे अपने उपकारी पारामन सेम्&zwj;योनेविच (वह बैबूरिन के संबंध में जब कुछ कहा करता था तो इसी नाम से) भेंट न हुई होती तो कंगाली एवं पाप के दलदल में फॅसे बिना न रहता।&#39;&#39; बड़े-बड़े शब्&zwj;दों और वाक्&zwj;यों का प्रयोग करना पूनिन को बहुत पसंद था और उसकी प्रवृत्ति यदि मिथ्&zwj;या कथन की ओर नहीं, तो औपन्&zwj;यासिक रूप में कथा कहने या बढ़ा-चढ़ा बात कहने की ओर अवश्&zwj;य थी। वह प्रत्&zwj;येक वस्&zwj;तु को देखकर प्रफुल्लित हो जाता था और उसकी प्रशंसा करने लगता था। मैं भी उसका अनुकरण करते हुए किसी बात को बढ़ाकर कहने और उस पर प्रफुल्लित हो जाने का आदी हो गया था।</p>
<p>
	&#39;&#39;तुम कैसे झक्&zwj;की आदमी हो गये हो ! भगवान तुम पर दया करे !&#39;&#39; मेरी बूढ़ी धाय अक्&zwj;सर मुझ से कहा करती थी। पूनिन की कहानियों को मैं बड़े चाव से सुना करता था, किंतु उसकी कहानियों से भी बढ़कर मैं उसके साथ मिलकर पढ़ना पसंद करता था।</p>
<p>
	सुयोग पाकर जब कभी वह एकाएक कहानी के किसी साधु की तरह, या किसी सुंदर परी की तरह, अपनी बांह के नीचे एक मोटी-सी बड़ी पुस्&zwj;तक दबाये हुए मेरे सामने उपस्थित होता, और चुपके से अपनी लम्&zwj;बी-टेढ़ी अंगुली का इशारा करते हुए, या रहस्&zwj;यपूर्ण कटाक्ष करते हुए, वह अपने सिर से, अपनी भौंहों से, अपने कंधों से, अपने संपूर्ण शरीर से, बगीचे के घने-से-घने गुप्&zwj;त स्&zwj;थान की ओर संकेत करता-जहां कोई भी आदमी हम दोनों के पीछे नहीं आ सकता था और जहां हमारा पता ढूंढ़ निकालना असम्&zwj;भव था-उस समय मेरे मन में जो भावना उत्&zwj;पन्&zwj;न होती थी, उसका वर्णन करना असंभव है। जब हम दोनों अलक्षित रूप में वहां से चल देते, जब हम अपने किसी गुप्&zwj;त स्&zwj;थल पर पहुंच जाते और एक-दूसरे के पास बैठे होते, उस समय जब धीरे-धीरे-धीरे पुस्&zwj;तक खोली जाती और उसके भीतर से एक तेज गंध निकलती, जो मुझे अनिवर्चनीय मधुर मालूम होती थी, उस समय मैं किस हर्षातिरेक से, किस मौन प्रतीक्षा से पूनिन के चेहरे को, उसके होंठों को-जिन होंठों से क्षण-भर में ही इतनी सरस धारा-प्रवाह वाणी निकलने वाली थी, ताका करता था? आखिर जब उसके पढ़ने के प्रथम शब्&zwj;द मुझे सुनाई पड़ते उस समय मेरे चारों तरफ की वस्&zwj;तुएं गायब हो जातीं। गायब नहीं हो जातीं, बल्कि यों कहिये कि दूर चली जातीं, धुधले मेघों में प्रवृष्टि हो जातीं और जो कुछ रह जाता वह मैत्री की भावना मात्र थी। वे वृक्ष, उनकी वे हरी-हरी पत्तियां, वह ऊंची-ऊंची घास हमारे ऊपर पर्दा डाले हुए हैं, हमें शेष संसार की दृष्टि से अंतर्हित किये हुए हैं, कोई नहीं जानता कि हम दोनों कहां हैं, क्&zwj;या कर रहे हैं- इस समय हमारे साथ जो कुछ है, वह कविता है, हम इसी में सराबोर हैं, उसी के नशे में मस्&zwj;त हैं। हम इस समय किसी गम्&zwj;भीर महान रहस्&zwj;यमय भावना का अनुभव कर रहे हैं।</p>
<p>
	पूनिन ने अपने लिए काव्&zwj;य-विशेष को चुन लिया था-ऐसा काव्&zwj;य, जो संगीतमय एवं ध्वनिपूर्ण हो। वह काव्&zwj;य के लिए अपने जीवन तक को उत्&zwj;सर्ग कर देने को तैयार रहता था। वह कविता का पाठ ही नहीं करता था, बल्कि बड़ी शान के साथ छंदों की व्&zwj;याख्&zwj;या भी करता था। उस समय ऐसा मालूम होता था, मानो उसके मुंह से ताल-लययुक्&zwj;त वाणी का प्रवाह निकल रहा हो, उसकी नासिका से अजस्र वर्षण हो रहा हो, मानो कोई मदोन्&zwj;मत मनुष्&zwj;य आत्म-विस्&zwj;मृत बनकर किसी अचिन्&zwj;त्&zwj;य प्रदेश में विचरण करने लगा हो और उस समय उसे अपने तन-मन की बिल्&zwj;कुल सुध-बुध नहीं रही हो।</p>
<p>
	उसकी एक आदत और थी, वह यह कि पहले वह छंदों को धीरे-धीरे कोमल स्&zwj;वर में पढ़ता, मानों वह खुद मन-ही-मन में पढ़ रहा हो। इस प्रकार पढ़ने की क्रिया को वह प्रथम पाठ बतलाता, फिर इसके बाद वह उसी छंद को जोर से गरजकर पढ़ने लगता और ऐसा करते हुए एकदम उछल पड़ता। उस समय उसके हाथ ऊपर की ओर उठ जाते और उसकी भाव-भंगिमा आधी विनम्र और आधी दर्पयुक्&zwj;त-सी हो जाती। इस प्रकार हम लोग सिर्फ लोमोनोसोव, सुमारोकोव और कैंटीमीर (कविताएं जितनी ही पुरानी होती थीं, पूनिन उतने ही चाव से उन्&zwj;हें पढ़ा करता था) के काव्&zwj;यों का ही पारायण नहीं कर गये, बल्कि हेरस्&zwj;कोव के &#39;रोजिएड&#39; को भी पढ़ डाला। सच बात यह है कि इस &#39;रोजिएड&#39; को पढ़कर ही मेरा उत्&zwj;साह बहुत उमड़ पड़ा था। अन्&zwj;य पात्र-पात्रियों के अलावा इसमें एक शक्तिशालिनी तातार स्&zwj;त्री का-एक विशालकाय नायिका का-चरित्र-चित्रण है। मै अब उसका नाम तक भूल गया हूं, पर उन दिनों उसका नाम लेते ही मेरे हाथ-पांव सर्द हो जाते थे। &#39;&#39;हां!&#39; पूनिन बड़ी खूबी के साथ अपने सर को हिलाते हुए कहता, &#39;&#39;हेरस्&zwj;कोव के काव्&zwj;यों को पढ़ते समय सहज ही उनसे छुटकारा पाना संभव नहीं है। मौके-मौके पर उनमें कोई-कोई ऐसी पंक्ति निकल आती है, जो हृदय को विदीर्ण किये बिना नहीं रहती। उसके मर्म को अच्&zwj;छी तरह समझ सकते हैं। उसे पूरी तरह से हृदयंगम करने की कोशिश कीजिये, पर वह भागकर दूर हट जायेगा। उसका नाम बहुत ठीक रखा गया है। &#39;हेरस्&zwj;कोव&#39; शब्&zwj;द ही इस बात का सूचक है। &#39;&#39;लोमोनोसोव के काव्&zwj;यों को पूनिन इसलिए दोषयुक्&zwj;त समझता था कि उसकी शैली बहुत ही सरल एवं स्&zwj;वतंत्र है। डर्जहेविन के प्रति उसका भाव प्राय: शत्रुतापूर्ण था। उसके बारे में वह कहा करता था कि उसे कवि की अपेक्षा भाट कहना अधिक उपयुक्&zwj;त है। हमारे घर में साहित्&zwj;य एवं काव्&zwj;य की ओर कुछ भी ध्&zwj;यान नहीं दिया जाता था। सिर्फ इतनी ही बात नहीं थी, बल्कि कविता और खासकर रूसी भाषा की कविता बिल्&zwj;कुल गंवारू और खोटी समझी जाती थी। मेरी दादी तो इसे कविता न कहकर महज तुकबंदी कहा करती थीं कि इस प्रकार की तुकबंदियों का प्रत्&zwj;येक रचयिता या तो कोई पुराना पियक्&zwj;कड़ होगा, या पक्&zwj;का धूर्त। इस प्रकार की भावनाओं में पाले-पोसे गये मेरे जैसे बालक के लिए यह स्&zwj;वभाविक था कि या तो मैं पूनिन से ऊबकर उससे अलग हो जाऊं (वह बेढंगा और मैला-कुचैला रहा करता था, जो मेरे उच्&zwj;चवं&zwj;शोचित स्&zwj;वभाव के सर्वथा विरूद्ध था) या फिर उसके द्वारा आकर्षित एवं मुग्&zwj;ध होकर मैं उसका अनुकरण करने लगूं और उसके समान कविता-प्रेमी बन जाऊं... आखिर हुआ भी ऐसा ही। मैं भी कविता पढ़ने लग गया, या जैसा मेरी दादी कहा करती थीं, तुकबंदियों में गर्क रहने लगा... मैंने छंद-रचना की चेष्&zwj;टा की और एक पद्य बना भी डाला, जिसमें एक बाजे का वर्णन किया गया था-</p>
<p>
	<strong>मंजु मनोहर ढपली की तु राग लेउ सुनि,</strong></p>
<p>
	<strong>कैसी सुंदर लगै तासु मंजीर-प्रतिध्&zwj;वनि। </strong></p>
<p>
	मेरे इस प्रयत्&zwj;न में जो एक प्रकार की अनुकरणनात्&zwj;मक लय थी, उसकी पूनिन ने सराहना की, किन्&zwj;तु कविता के विषय को निम्&zwj;न-कोटि का एवं संगीत के अयोग्&zwj;य समझकर उसे नापसंद किया।</p>
<p>
	हाय ! हमारे वे सारे प्रयत्&zwj;न, भावावेश एवं हर्षोल्&zwj;लास, हमारा वह एकान्&zwj;त पठन-पाठन, हमारा वह एकान्&zwj;त जीवन, हमारी वह कविता-इन सबका अचानक अंत हो गया ! वज्रापात की तरह हम पर एकाएक विपत्ति टूट पड़ी।</p>
<p>
	मेरी दादी हरेक चीज में स्&zwj;वच्&zwj;छता एवं व्&zwj;यवस्&zwj;था पसंद करती थीं, ठीक उसी तरह, जैसा उन दिनों क्रियाशील सेनापति किया करते थे। हमारे बगीचे में भी सफाई और व्&zwj;यवस्&zwj;था का होना जरूरी था, इसलिए समय-समय पर उसमें गरीब किसानों को-जिनके कोई परिवार नहीं था, न जमीन, न कोई अपना माल-मवेशी-और घर के नौकरों में उन आदमियों को, जो कृपा-पात्र नहीं रहे थे, या बुढ़ापे के कारण अयोग्&zwj;य करार दिये गये थे, खदेड़कर लाया जाता था और उन्&zwj;हें रास्&zwj;तों को साफ करने, किनारे के घास-पात को उखाड़ने, क्&zwj;यारियों में मिट्टी फोड़ने तथा इसी तरह के दूसरे कामों में लगा दिया जाता था। एक दिन जब ये सब काम हो रहे थे, मेरी दादी बगीचे में गईं, और अपने साथ मुझे भी लेती गईं। चारों ओर वृक्षों के बीच और सब्जियों के अगल-बगल हमें सफेद, लाल और नीले रंग के कुरते दीख पड़े। सभी तरफ हमें कुदालों से छीलने और उसके झनझनाते तथा तिरछी चलनियों में मिट्टी के ढेलों के गिरने की आवाज सुनाई पड़ी। मजदूरों के पास से होकर जब मेरी दादी गुजर रही थीं, उन्&zwj;होंने अपनी तीक्ष्&zwj;ण दृष्टि से फौरन देख लिया कि एक मजदूर औरों की अपेक्षा मंद गति से काम कर रहा था और उसने किसी प्रकार की उत्&zwj;सुकता प्रकट किये बिना ही मेरी दादी के सम्&zwj;मानार्थ अपनी टोपी उतार ली। वह युवक अभी बिल्&zwj;कुल नौजवान था, उसका चेहरा मुरझाया हुआ था, आंखे ज्&zwj;योतिहीन और धंसी हुई थीं। उसका सूती कुरता बिल्&zwj;कुल फटा हुआ था और इधर-उधर थिंगले लगे हुए थे। उसके दुबले कंधों पर कदाचित ही वह कुरता बैठता था।</p>
<p>
	&#39;&#39;वह कौन है ?&#39;&#39; मेरी दादी ने फिलिप्पिच से, जो उनके पीछे-पीछे उनके प्रश्&zwj;न की बाट जोहता हुआ जा रहा था, पूछा।</p>
<p>
	&#39;&#39;किसके...बारे में...हूजूर ने फरमाया ?&#39;&#39; फिलिप्पिच रूक-रूककर बोला।</p>
<p>
	&#39;&#39;अरे मूर्ख, मेरा मतलब उस आदमी से है, जो मेरी ओर उदास-भाव से देख रहा है। वह-जो सामने खड़ा है और काम नहीं कर रहा है।&#39;&#39;</p>
<p>
	&#39;&#39;वह ! जी...व...ह...वह पावेल का, जो अब मर चुका है, लड़का यरमिल है।&#39;&#39;</p>
<p>
	पावेल अब से दस वर्ष पूर्व मेरी दादी के मकान में प्रधान खानसामा था। उसे मेरी दादी बहुत चाहती थीं, परंतु अचानक वह उनकी नजर में गिर गया और उसे उस काम से हटाकर चरवाहे के काम पर रख दिया गया। किंतु वहां भी वह बहुत दिनों तक नहीं रह सका। उसका दिन ब दिन पतन होता गया और वह कुछ समय तक दूर की एक छोटी झोंपड़ी में मुट्ठी भर आटे-दाल पर अपनी गुजर करता रहा। आखिर लकवे की बीमारी से उसकी मृत्&zwj;यु हो गई। वह अपने पीछे परिवार को बिल्&zwj;कुल दीन दशा में छोड़ गया।</p>
<p>
	&#39;&#39;अच्&zwj;छा !&#39;&#39; मेरी दादी ने उसकी आलोचना करते हुए कहा, &#39;&#39;यह साफ मालूम पड़ता है कि बेटा भी अपने बाप के गुणों पर जा रहा है। हमें इस आदमी के लिए भी कोई इंतजाम करना होगा। मुझे ऐसे आदमी की जरूरत नहीं है।&#39;&#39;</p>
<p>
	मेरी दादी लौटकर चली गईं और उन्&zwj;होंने उस आदमी के लिए इंतजाम किया। तीन घंटे के बाद यरमिल पूरे साज-सामान के साथ मेरी दादी के कमरे की खिड़की के नीचे लाया गया। वह अभागा लड़का यहां से दूसरी कोठी पर भेजा जा रहा था। जहां वह खड़ा था, वहां से कई कदम के फासले पर घेरे की दूसरी तरफ एक छोटी-सी गाड़ी उस गरीब के साज-सामान से लदी हुई खड़ी थी। वह जमाना ही ऐसा था। यरमिल नंगे सिर मुंह नीचा किये था, उसकी पीठ पीछे एक डोरी से बंधे हुए उसके जूते लटक रहे थे। उसका चेहरा महल की ओर था। उससे यह जाहिर नहीं होता था कि उसे किसी तरह की निराशा, शोक या घबराहट है। उसके सूखे होंठों पर एक पागलों की-सी मुस्&zwj;कुराहट थी। वह अपने ज्&zwj;योतिहीन अर्द्धनिमीलित नेत्रों से पृथ्&zwj;वी की ओर एकटक देख रहा था। मेरी दादी को उसकी उपस्थिति की सूचना दी गई। वह आरामकुर्सी पर से उठीं और अपनी रेशमी साड़ी को धीरे से फड़फड़ाती हुई पढ़ने के स्&zwj;थान की खिड़की तक गईं, और नाक के अग्र भाग पर सोने की कमानी वाले दुहरे शीशे के चश्&zwj;मे को रखते हुए उन्&zwj;होंने उस नव-निर्वासित व्&zwj;यक्ति की ओर दृष्टि डाली। उस समय उनके कमरे में और भी चार आदमी थे-खानसामा, बैबूरिन, दिन में मेरी दादी के पास रहने वाला एक लड़का और मैं।</p>
<p>
	मेरी दादी ने अपने सिर को ऊपर-नीचे हिलाया।</p>
<p>
	&#39;&#39;श्रीमती जी !&#39;&#39; दबी जबान में एकाएक आवाज सुनाई पड़ी।</p>
<p>
	मैंने इधर-उधर दृष्टि डाली। बैबूरिन का चेहरा लाल-एकदम लाल-हो रहा था। उसकी लटकती हुई भौंहों के नीचे प्रकाश की छोटी-छोटी तीक्ष्&zwj;ण रेखाएं दीख पड़ती थीं...इसमें कोई संदेह नहीं कि बैबूरिन ने ही &#39;श्रीमती जी&#39; शब्&zwj;द का उच्&zwj;चारण किया था।</p>
<p>
	मेरी दादी ने भी अपनी नजर दौड़ाई और अपने चश्&zwj;मे को यरमिल से बैबूरिन की तरफ फिराया।</p>
<p>
	&#39;&#39;यह कौन बोलता है ?&#39;&#39; उन्&zwj;होंने धीरे-से नाक के स्&zwj;वर बोलते हुए कहा। बैबूरिन खिसककर कुछ आगे आ गया।</p>
<p>
	&#39;&#39;श्रीमती जी!&#39;&#39; उसने कहना शुरू किया, &#39;&#39;मैं ही वह व्&zwj;यक्ति हूं...मैं...साहस...मैं ख्&zwj;याल... मैं श्रीमती जी से साहसपूर्वक यह निवेदन करना चाहता हूं कि इस कार्रवाई में आप गलती कर रही हैं।&#39;&#39;</p>
<p>
	&#39;&#39;यानी?&#39;&#39; मेरी दादी ने अपने चश्&zwj;मे को आंख पर से हटाये बिना ही उसी स्&zwj;वर में कहा।</p>
<p>
	&#39;&#39;मैं यह कहना चाहता हूं...&#39;&#39; बैबूरिन साफ-साफ प्रत्&zwj;येक शब्&zwj;द का यत्&zwj;नपूर्वक उच्&zwj;चारण करता हुआ बोला, &#39;&#39;मैं उस लड़के के बारे में यह कह रहा हूं, जिसे बेकसूर दूसरी कोठी पर भेजा जा रहा है...। इस प्रकार के प्रबंध से...मैं साहस के साथ निवेदन करता हूं-असंतोष फैलता है, और-ईश्&zwj;वर न करे...इसके अन्&zwj;य परिणाम भी हो सकते हैं। इस&zwj;के सिवा ऐसा करना बड़े-बड़े मालिकों को जो अधिकार दिये गए हैं, उनका दुरूप्रयोग करना है।&#39;&#39;</p>
<p>
	&#39;&#39;अच्&zwj;छा जनाब, आप यह तो फरमाइये कि आपने तालीम कहां पाई ?&#39;&#39; दादी ने कुछ समय मौन रहने के बाद पूछा और अपने चश्&zwj;मे को नीचे उतारकर रख दिया।</p>
<p>
	बैबूरिन हतप्रभ-सा हो गया।&#39;&#39;क्&zwj;या फरमाया श्रीमती जी ने ?&#39;&#39; उसने बड़बड़ाते हुए कहा।</p>
<p>
	&#39;&#39;मैं तुमसे पूछती हूं, तुमने कहां तालीम पाई है? तुम शब्&zwj;द तो ऐसे विद्वत्&zwj;तापूर्ण इस्&zwj;तेमाल करते हो !&#39;&#39;</p>
<p>
	&#39;&#39;मैं...जी, मेरी शिक्षा...&#39;&#39; बैबूरिन ने कहना शुरू किया। मेरा दादी ने घृणासूचक भाव में अपने कंधे को हिलाया।</p>
<p>
	&quot;मालूम होता है&#39;&#39;, उन्&zwj;होंने बीच में ही बात काटकर कहा, &#39;&#39;तुम्&zwj;हें मेरा इंतजाम ठीक नहीं जंचता, पर इससे मुझे कोई सरोकार नहीं, क्&zwj;योंकि अपनी रैयत के बीच मैं ही सर्वेसर्वा हूं और उनके लिए किसी के सामने जवाबदेह नहीं। लोग मेरी बातों में दखल दें और मेरे कामों की मेरे सामने ही आलोचना करें, इसे सहन करने की आदत नहीं। मुझे अज्ञात कुलशील विद्वान् परोपकारी व्&zwj;&zwj;यक्तियों की जरूरत नहीं है। मैं ऐसा नौकर चाहती हूं जो बिना किसी हील-हुज्&zwj;जत के मेरी मर्जी के मुताबिक काम करे। तुम्&zwj;हारे यहां आने के पहले से मैं बराबर इसी तरह से रहती आयी हूँ और आगे भी ऐसे ही रहूंगी। तुम मेरे लायक आदमी नहीं हो, इसलिए बर्खास्&zwj;त किये जाते हो। निकोलाई स्&zwj;टोनेव...&#39;&#39; मेरी दादी ने कारिंदा की ओर मुखातिब होकर कहा, &#39;&#39;इस आदमी का वेतन चुका दो, जिससे यह आज खाने के वक्&zwj;त से पहले ही यहां से रूखसत हो जाय। सुना न ? मुझे गुस्&zwj;सा मत दिलाओ। दूसरा आदमी भी...यानी वह मूर्ख, जो उसके साथ रहता है, उसे भी यहां से रवाना कर देना चाहिए। यरमिल यहां क्&zwj;यों ठहरा हुआ है ?&#39;&#39; खिड़की के बाहर देखती हुई वह बोलीं, &#39;&#39;मैंने उसे देख लिया है। अब और वह क्&zwj;या चाहता है ?&#39;&#39; मेरी दादी ने खिड़की की तरफ अपने रूमाल को हिलाया, मानो वह किसी भिनभिनाती मक्&zwj;खी को दूर भगाना चाहती हों। इसके बाद वह कुर्सी पर बैठ गईं और हम लोगों की तरफ देखकर रूखे स्&zwj;वर में बोलीं-&#39;&#39;इस कमरे के सब आदमी बाहर चले जायं !&#39;&#39;</p>
<p>
	हम सबके सब उस कमरे से बाहर निकल आये, सिर्फ वह लड़का नौकर रह गया, क्&zwj;योंकि दादी की निगाह में वह तो कोई आदमी था ही नहीं।</p>
<p>
	मेरी दादी की आज्ञा का अक्षरश: पालन किया गया। कलेवे के पहले ही बैबूरिन और पूनिन दोनों वहां से विदा हो रहे थे। यहां मैं अपने शोक, अपनी अकृत्रिम, सच्&zwj;ची बालोचित निराशा के भाव वर्णन करूंगा। मेरे मन में प्रजातंत्रवादी बैबूरिन के इस साहसिक कार्य द्वारा रौब भरी प्रशंसा का जो प्रबल भाव उत्&zwj;पन्&zwj;न हुआ था, वह भी मेरे इस निराशा तथा खेद के भाव के सामने फीका पड़ गया। मेरी दादी के साथ बातचीत करने के बाद बैबूरिन फौरन अपने कमरे में चला गया और अपना असबाब बांधने लगा। यद्यपि मैं बराबर उसके आसपास चक्&zwj;कर काटता रहा, या दरअसल पूनिन के चारों ओर चक्&zwj;कर काटता रहा, किंतु फिर भी बैबूरिन ने एक बार मेरी ओर देखने या एक शब्&zwj;द भी बोलने की कृपा नहीं की। पूनिन भी बिल्&zwj;कुल घबराया हुआ था और वह भी कुछ नहीं बोला, पर उसकी दृष्टि बराबर मेरी तरफ थी। उसकी आंखों में आंसू भरे हुए थे... वे न तो नीचे गिरते थे और न सूखने ही पाते थे। वह अपने संरक्षक के कार्य की आलोचना करने का साहस नहीं कर सकता था-उसकी दृष्टि में बैबूरिन कोई गलती कर ही नहीं सकता था, किंतु दु:ख एवं निराशा का क्&zwj;या कहना ! पूनिन और मैंने &#39;रोजिएड&#39; काव्&zwj;य से अन्तिम बार कुछ पढ़ने की चेष्&zwj;टा की। हम दोनों ने गोदाम में अपने को बन्&zwj;द कर लिया- बगीचे में जाने का स्&zwj;वप्&zwj;न देखता तो व्&zwj;यर्थ था, किन्&zwj;तु एक पंक्ति भी पढ़ नहीं पाये कि दोनों फूट-फूटकर रोने लगे। मेरी तो हिचकी बंध गई, यद्यपि उस समय मेरी अवस्&zwj;था बारह वर्ष की थी और मैं वयस्&zwj;क होने का दावा करता था!</p>
<p>
	गाड़ी में बैठने के बाद बैबूरिन आखिर मेरी तरफ मुखातिब हुआ और अपने चेहरे की स्&zwj;वभाविक कठोरता को कुछ मुलायम करके बोला, &#39;&#39;हे भद्र युवक, तुम्&zwj;हारे लिए इसमें एक नसीहत है। इस घटना को याद रखना और बड़े होने पर इस प्रकार के अन्&zwj;यायपूर्ण कार्य को बंद करने की कोशिश करना। तुम्&zwj;हारा हृदय अच्&zwj;छा है, तुम्&zwj;हारा स्&zwj;वभाव अभी दूषित नहीं हुआ है...खबरदार, सावधान हो जाओ। इस तरह की बातें बहुत दिन नहीं चल सकती।&#39;&#39;</p>
<p>
	उस समय, जब मेरे नेत्रों से अश्रु प्रवाहित होकर मेरी नाक, होंठ और ठुड्ढी को भिगो रहे थे, मैंने लड़खड़ाते स्&zwj;वर में कहा, &#39;&#39;मैं याद रखूंगा&#39;&#39;, मैंने वादा किया, &#39;&#39;मैं करूंगा-निश्&zwj;चय करूंगा।&#39;&#39;</p>
<p>
	किन्&zwj;तु इसी समय पूनिन, जिसका मैंने इससे पहले बीसियों बार आलिंगन किया था (मेरे कपोल उसकी बढ़ी हुई दाढ़ी के संसर्ग से जल रहे थे और उसके शरीर की गंध भी मेरे शरीर में व्&zwj;याप गई थी) एकाएक पागल जैसा हो गया। वह गाड़ी पर अपनी जगह से उछल पड़ा और दोनों हाथों को ऊपर उठाकर बहुत ही ऊंचे स्&zwj;वर में निम्&zwj;नलिखित भजन का पाठ करने लगा-</p>
<p>
	<strong>हे अखिलेश </strong> <strong>!</strong> <strong> दीनजन रक्षक, सुनो हमारी टेर,</strong></p>
<p>
	<strong>अत्&zwj;याचारी बढ़े जगत में, करो न अब तुम देर।</strong></p>
<p>
	<strong>आर्त्&zwj;त स्&zwj;वर से पीड़ित जनता तुमको रही पुकार।</strong></p>
<p>
	बैबूरिन ने कहा, &#39;&#39;बैठ जाओ, बैठ जाओ !&#39;&#39;</p>
<p>
	पूनिन बैठ गया, पर फिर भी वह कहता ही रहा-<strong> </strong></p>
<p>
	<strong>दुष्&zwj;ट लोग करते ही जाते नितप्रति अत्&zwj;याचार;</strong></p>
<p>
	<strong>निरपराध दुखि:त जीवों का कौन करे उद्धार </strong> <strong>?</strong></p>
<p>
	&#39;दुष्&zwj;ट&#39; शब्&zwj;द का प्रयोग करते समय पूनिन ने मेरी दादी के महल की ओर इशारा किया और फिर गाड़ी हांकने वाले की पीठ में उंगली लगाता हुआ बोला-</p>
<p>
	<strong>आकर शीघ्र यहां उन दासों के बंधन दो काट;</strong></p>
<p>
	<strong>ये अज्ञानी पीडि़त जन हैं इन्&zwj;हें न सूझे बाट।</strong></p>
<p>
	इसी समय मेरी दादी का कारिंदा निकोलाई ऐंटोनोव महल से बाहर निकला और उसने बड़े जोर-से चिल्&zwj;लाकर गाड़ीवान से कहा,<strong> </strong>&#39;&#39;चलो-चलो, भागो यहां से ! उल्&zwj;लू कहीं का ! अभी तक क्&zwj;यों ठहरा हुआ है ?&#39;&#39;</p>
<p>
	गाड़ी चल दी, पर दूर से अब भी यह ध्&zwj;वनि सुनाई पड़ रही थी-</p>
<p>
	<strong>हे जगदीश </strong> <strong>!</strong> <strong> न्&zwj;याय करने को आओ यहां तुरंत;</strong></p>
<p>
	<strong>अन्&zwj;यायी दल के अत्&zwj;याचारों का करने अन्&zwj;त। </strong></p>
<p>
	<strong>अधिक कहां तक कहे </strong> <strong>! </strong> <strong>हमारी यही प्रार्थना आज;</strong></p>
<p>
	<strong>अखिल विश्&zwj;व-मानव-समाज पर तेरा ही हो राज</strong> <strong>!</strong></p>
<p>
	निकोलाई एंटोनोव ने कहा, &#39;&#39;कैसा गंवार है!&#39;&#39;</p>
<p>
	छोटे पादरी ने, जो उस समय मालकिन से यह दर्याफ्त करने आया था कि मालकिन साहिबा को रात की प्रार्थना के लिए कौन-सा समय उपयुक्&zwj;त होगा, कहा, &#39;&#39;मालूम होता है कि लड़कपन में इसकी पीठ पर डण्&zwj;डे अच्&zwj;छी तरह नहीं पड़े।&#39;&#39;</p>
<p>
	उसी दिन मुझे यह मालूम हुआ कि यरमिल अभी तक गांव में ही है और कुछ कानूनी कार्रवाई करने के लिए दूसरे दिन सुबह से पहले शहर नहीं भेजा जायेगा। इन कानूनी विधियों का अभिप्राय तो यह था कि मालिकों की स्&zwj;वेच्&zwj;छाचारिता पूर्ण कार्यवाहियों पर नियंत्रण रखा जाय, पर उल्&zwj;टे इससे उनकी निगरानी करने वालों को कुछ ऊपरी आमदनी हो जाया करती थी। मैंने यरमिल को ढूंढ निकाला और उसके पास पहुंचकर उसके हाथ में एक पुलिंदा रख दिया, जिसमें मैने दो जोड़ी रूमाल, एक जोड़ा स्&zwj;लीपर-जूता, एक कंघी, एक पुराना रात में पहनने का चोगा और एक बिल्&zwj;कुल नया रेशमी गुलूबंद बांध दिया गया था। रूपये-पैसे तो मेरे पास कुछ थे नहीं, जो उसे दे देता। यरमिल को मुझे सोते से जगाना पड़ा। वह गाड़ी के पास पीछे के आंगन में पुआल के ढेर पर लेटा हुआ था। उसने मेरे उपहार को उदासीन भाव से, थोड़ी हिचकिचाहट के साथ, स्&zwj;वीकार किया; पर उसने मुझे धन्&zwj;यवाद भी नहीं दिया और फौरन अपने सिर को पुआल में छिपाकर फिर सो गया। मैं कुछ निराश-सा होकर घर लौटा। मैंने सोचा था कि वह मेरे आगमन पर विस्मित एवं प्रफुल्लित हो उठेगा और मेरे इस उपहार को भविष्&zwj;य के लिए मेरे उदार संकल्&zwj;पों की प्रतिज्ञा के रूप में देखेगा, किंतु इस सबकी जगह...</p>
<p>
	&#39;&#39;आप चाहे जो कुछ कहें... किंतु इन लोगों में सहृदयता का अभाव है।&#39;&#39; घर जाते हुए मेरे मन में यही विचार उठ रहा था।</p>
<p>
	मेरी दादी ने, किसी कारण वंश, मुझे उस दिन बिल्&zwj;कुल निश्चिंत छोड़ दिया था। रात में खाना खा चुकने के बाद, जब मैं उसे नमस्&zwj;कार करने आया तो उसने मेरी ओर संदिग्&zwj;ध दृष्टि से देखा, फिर फ्रांसीसी भाषा में कहा, &#39;&#39;तुम्&zwj;हारी आंखे सुर्ख मालूम होती हैं और तुम्&zwj;हारे शरीर में किसानों की झोंपड़ी की गंध आ रही है। तुम जो कुछ सोच रहे हो और कह रहे हो, उसकी मैं जांच-पड़ताल नहीं करूंगी। मैं तुम्&zwj;हें दण्&zwj;ड देने के लिए अपने को मजबूर नहीं करना चाहती, किंतु मुझे आशा है कि तुम अपनी सारी मुर्खता को छोड़ दोगे और एक बार फिर कुलीन घर के लड़के की तरह आचरण करने लगोगे। खैर, हम लोग शीघ्र मास्&zwj;को वापस लौट रहे हैं। मै वहां तुम्&zwj;हारे लिए एक शिक्षक नियुक्&zwj;त कर दूंगी; क्&zwj;योंकि मैं देखती हूं कि तुम्&zwj;हें ठीक रास्&zwj;ते पर लाने के लिए एक शक्तिशाली पुरूष की जरूरत है। अच्&zwj;छा, इस समय जा सकते हो।&#39;&#39;</p>
<p>
	इसके बाद दरअसल जल्&zwj;दी ही हम लोग मास्&zwj;को लौट गये।</p>
<br clear="all" />
<p>
	2</p>
<p>
	1837</p>
<p>
	सात साल बीत गये। उस समय हम लोग पहले के समान ही मास्&zwj;को में रहते थे। किंतु अब मैं एफ0ए0 के दूसरे साल का विद्यार्थी था और मेरी दादी की, जो गत कई वर्षों से प्रत्&zwj;यक्ष रूप में वृद्धा जान पड़ने लगी थीं, हुकूमत का भार मेरे ऊपर अब पहले जैसा नहीं रह गया था। मेरे जितने साथी छात्र थे, उनमें टारहोव नामक एक सुशील एवं प्रसन्&zwj;न-हृदय नवयुवक था, जिसके साथ मेरी घनिष्&zwj;ठता हो गई थी। हम दोनों के स्&zwj;वभाव और रूचि में समानता थी। टारहोव कविता-प्रेमी था और स्&zwj;वयं भी कविताएं लिखा करता था। मेरे हृदय क्षेत्र में पूनिन ने कविता के जो बीज बोये थे, वे निष्&zwj;फल नहीं गये। जैसा कि नवयुवकों में- जो आपस में जिगरी-दोस्&zwj;त होते हैं- बहुधा हुआ करता है, हम दोनों में कोई बात ऐसी नहीं थी, जो गुप्&zwj;त हो। किंतु आश्&zwj;चर्य तो मुझे जब हुआ, जब मैने टारहोव में कुछ दिनों तक लगातार एक प्रकार की उत्&zwj;तेजना और विक्षोभ का भाव देखा। एक दिन वह घंटो के लिए गायब हो गया और मुझे यह भी नहीं मालूम हुआ कि वह गया कहां। इस तरह की घटना इससे पहले कभी नहीं हुई थी। मै, एक मित्र के नाते उससे इसकी पूरी कैफियत मांगने जा रहा था पर मेरे इस भाव को वह पहले ही ताड़ गया।</p>
<p>
	एक दिन मैं उसके कमरे में बैठा हुआ था। वह अचानक आ गया और आनंदपूर्वक सकुचाते हुए तथा मेरे चेहरे की ओर देखते हुए बोला, &#39;&#39;मैं अपनी कवितादेवी से तुम्&zwj;हारा परिचय कराऊंगा।&#39;&#39;</p>
<p>
	&#39;&#39;तुम्&zwj;हारी कवितादेवी ? किस अजीब ढंग से तुम बातें करते हो ? प्राचीन पंडितों की तरह। तुम्&zwj;हारी कविता ?&#39;&#39; मैंने इस ढंग से कहा, मानो मुझे इस विषय में कुछ भी पता न हो। &#39;&#39;क्&zwj;या तुमने कोई नई कविता लिखी है या और कुछ ?&#39;&#39;</p>
<p>
	&#39;&#39;तुम नहीं समझते कि मेरे कहने का आशय क्&zwj;या है।&#39;&#39; टारहोव ने अपने पूर्व कथन को दुहराते हुए कहा। अब तक वह हंस ही रहा था और सकुचाया हुआ भी था। &#39;&#39; मैं एक सजीव कविता से तुम्&zwj;हारा परिचय कराऊंगा।&#39;&#39;</p>
<p>
	&#39;&#39;अ-हा-हा ! अब आई समझ में ! किंतु वह तुम्&zwj;हारी कैसे हुई ?&#39;&#39;</p>
<p>
	&#39;&#39;क्&zwj;यों...चूंकि, अच्&zwj;छा भाई, चुप ! मालूम होता है, देवीजी यहीं आ रही हैं।&#39;&#39;</p>
<p>
	तेजी से चलती हुई पैरों की धीमी आवाज सुनाई पड़ी, दरवाजा खुला, और वहां अठारह वर्ष की एक बालिका आ उपस्थित हुई। वह छींट का एक सूती चोगा पहने हुई थी। कंधे पर एक काला कपड़ा पड़ा हुआ था और उसके सुन्&zwj;दर घुंघराले बालों पर काले रंग की घास की टोपी शोभा पा रही थी। मुझे देखकर वह कुछ डर सी गई, घबराई और पीछे की ओर लौटना ही चाहती थी कि टारहोव फौरन दौड़कर उससे मिलने के लिए आगे बढ़ा।</p>
<p>
	&#39;&#39;ओ देवी जी, कृपया भीतर पधारिये। यह मेरे एक बड़े दोस्&zwj;त हैं, बड़े अच्&zwj;छे आदमी हैं, बड़े विचारवान हैं। तुम इनसे डरो मत।&#39;&#39; फिर मेरी ओर मुखातिब होकर उसने कहा, &#39;&#39;आओ, तुम्&zwj;हारा मैं अपनी मानसी से-मूसा पेवलोवना विनाग्राडोव से-परिचय कराऊं। आप मेरी एक अच्छी मित्र हैं।&#39;&#39;</p>
<p>
	मैनें सिर झुकाकर उसका अभिवादन किया।</p>
<p>
	&#39;&#39;आपका यह नाम...मानसी...?&#39;&#39; मैंने कहना शुरू ही किया था कि टारहोव हंस पड़ा और बोला, &#39;&#39;अहा ! तुम नहीं जानते कि पत्र में यह नाम भी पाया जाता है ! मैं भी उस वक्&zwj;त तक नहीं जानता था जब तक इस युवती के साथ मेरी मुलाकात नहीं हुई। मानसी? कितना मोहक नाम है, और यह नाम इनको फबता भी खूब है।&#39;&#39;</p>
<p>
	मैंने फिर अपने साथी के मित्र का अभिवादन किया। वह दरवाजे से हटकर दो कदम आगे आई और चुपचाप खड़ी हो गई। उसका रूप बड़ा आकर्षक था किंतु मैं टारहोव के मत से सहमत नहीं हो सका और मन ही मन सोचने लगा, &#39;&#39;यह तो ए&zwj;क अजीब ढंग की कविता है।&#39;&#39;</p>
<p>
	उसके गुलाबी चेहरे से सुकुमारता टपक रही थी और उसके अंग-प्रत्&zwj;यंग से नवयौवन की उमंग फूटी पड़ती थी। पर कविता के संबंध में, कवितादेवी के मूर्तिमान स्&zwj;वरूप के संबंध में, मेरी-और मेरी ही क्&zwj;यों, उस समय के सब युवकों की-धारणा कुछ और ही थी। पहली बात तो यह थी कि कविता-कामिनी का कृष्&zwj;णकेशी और पीतमुखी होना आवश्&zwj;यक था। घृणाव्&zwj;यंजन अहंकार की अभिव्&zwj;यक्ति, तीक्ष्&zwj;ण हास्&zwj;य, उत्&zwj;प्रेरित करने वाले कटाक्ष और एक प्रकार की रहस्&zwj;यमयी पैशाचिक अदृष्&zwj;टपूर्ण &#39;वस्&zwj;तु&#39;- ये बातें बायरन-शैली की कविता-कामिनी के लिए आवश्&zwj;यक थीं। उस बालिका के मुखमंडल पर इस प्रकार का कोई भी भाव दिखाई नहीं देता था। यदि मैं कुछ और वयस्&zwj;क और अनुभवी होता तो शायद मैं उसकी उन आंखों की ओर विशेष ध्&zwj;यान देता, जो छोटी-छोटी होने पर भी सुगठित पलकों से भरी हुई, सुलेमानी पत्&zwj;थर जैसी काली, चंचल एवं ज्&zwj;योतिपूर्ण थीं। भूरे बाल वाली स्त्रियों में इस तरह की आंखें कदाचित ही देखी जाती हैं।</p>
<p>
	उसके उन लाल लोचनों के मायावी कटाक्षों में, जिनसे एक व्&zwj;यग्र आत्&zwj;मा के-इतनी व्&zwj;यग्र कि वह आत्&zwj;म-विस्&zwj;मरण की अवस्&zwj;था को प्राप्&zwj;त हो चुकी थीं- लक्षण व्&zwj;यक्&zwj;त होते थे, संभव है कि मुझे कवित्&zwj;वमयी प्रवृत्तियों का आभास न मिलता, पर उस समय मेरी उम्र बहुत कम थी। मैंने मानसी की ओर अपना हाथ बढ़ाया, किंतु उसने अपना हाथ मेरी ओर नहीं बढ़ाया। उसने मेरी इस क्रिया को देखा ही नहीं। वह उस कुर्सी पर बैठ गई, जिसे टारहोव ने उसके लिए वहां रख दिया था, लेकिन उसने अपनी टोपी और कंधे पर का कपड़ा नीचे नहीं उतारा।</p>
<p>
	वह देखने में कुछ बेचैन-सी मालूम पड़ती थी। मेरी उपस्थित ने तो उसे और भी व्&zwj;यग्र बना दिया था। वह रह-रहकर इस प्रकार गहरी सांस लेती थी, मानो हांफ रही हो।</p>
<p>
	&#39;&#39;ब्&zwj;लाडीमीर निकोलेच, मैं तुम्&zwj;हारे पास सिर्फ एक मिनट के लिए आई हूं,&#39;&#39; वह बोली। उसका कंठ स्&zwj;वर कोमल एवं गम्&zwj;भीर था, जो उसके बालोचित लाल अधरों से कुछ विस्&zwj;मयजनक-सा प्रतीत होता था, &#39;&#39;क्&zwj;योंकि मेरी मां मुझे आधे घंटे से अधिक बाहर नहीं रहने देती। अभी परसों तुम अच्&zwj;छे नहीं थे...इसलिए मैंने सोचा...&#39;&#39;</p>
<p>
	इतना कहकर वह रूक गई और अपने सिर को नीचा कर लिया। उसकी घनी झुकी भौंहों के नीचे उसकी काली-काली आंखे इस प्रकार आगे-पीछे हो रही थीं, मानो वे छलपूर्वक तीर चला रहीं हों, जिस तरह मछलियां पानी में सट-से इधर-से-उधर चली जाती हैं।</p>
<p>
	&#39;&#39;मानसी ! आपने बड़ी कृपा की !&#39;&#39; टारहोव ने जोर से कहा, &#39;&#39;किंतु थोड़ा तो और ठहरिये। अभी-अभी चाय आई जाती है।&#39;&#39;</p>
<p>
	&#39;&#39;नहीं, यह असम्&zwj;भव है। मुझे अभी एक मिनट में यहां से चल देना है।&#39;&#39;</p>
<p>
	&#39;&#39;फिर भी थोड़ी देर सांस तो ले ही लीजिये। अभी तक आप जोर-जोर से हांफ रही हैं...और थकी भी तो हैं।&#39;&#39;</p>
<p>
	&#39;&#39;मैं थकी नहीं हूं। नहीं...ऐसी बात नहीं...सिर्फ...मुझे दूसरी किताब दो। मैंने इसे खत्&zwj;म कर डाला।&#39;&#39; उसने अपनी जेब से मास्&zwj;को-संस्&zwj;करण की एक फटी हुई सी मटमैली किताब निकाली।</p>
<p>
	&#39;&#39;दूसरी किताब जरूर लीजिये, पर यह तो बताइये कि क्&zwj;या आपको यह किताब पसंद आई?&#39;&#39;</p>
<p>
	टारहोव ने मुझे संबोधित करते हुए कहा, &#39;&#39;रोसलालेव नामक पुस्&zwj;तक का जिक्र है।&#39;&#39;</p>
<p>
	मानसी ने कहा, &#39;&#39;हां, किन्&zwj;तु मेरे विचार से &#39;यूरी मिलोस्&zwj;लेवेस्&zwj;की&#39; इसकी अपेक्षा कहीं अच्&zwj;छा है। मेरी मां पुस्&zwj;तकों के संबंध में बहुत कठोर हैं वह कहा करती हैं कि पुस्&zwj;तकों से हमारे काम में बाधा पड़ती है, क्&zwj;योंकि उसके ख्&zwj;याल से...</p>
<p>
	&#39;&#39;किन्&zwj;तु मैं कहता हूं कि &#39;यूरी मिलोस्&zwj;लेवेस्&zwj;की&#39; की रचना पुश्किन के &#39;जिप्&zwj;सी&#39; के समान नहीं है ? है न मानसी ?&#39;&#39;</p>
<p>
	&#39;&#39;नहीं, सचमुच? जिप्&zwj;सी...&#39;&#39; उसने धीरे-धीरे गुनगुनाकर कहा, &#39;&#39;हाँ एक बात और है, ब्&zwj;लाडीमीर निकोलेच, कल आप मत आइये...आप जानते ही हैं कि कहां ?&#39;&#39;</p>
<p>
	&#39;&#39;क्&zwj;यों?&#39;&#39;</p>
<p>
	&#39;&#39;यह असंभव है।&#39;&#39;</p>
<p>
	&#39;&#39;असंभव क्&zwj;यों ?&#39;&#39;</p>
<p>
	उस बालिका ने अपने कंधे को सिकोड़ लिया और एकाएक मानो उसे अचानक धक्&zwj;का लगा हो, वह कुर्सी पर से उठ खड़ी हुई।</p>
<p>
	&#39;&#39;क्&zwj;यों, मानसी देवी!&#39;&#39; टारहोव ने करूण स्&zwj;वर में कहा, &#39;&#39;कुछ देर तो और ठहरो।&#39;&#39;</p>
<p>
	&#39;&#39;नहीं, मैं ठहर नहीं सकती।&#39;&#39; वह जल्&zwj;दी से दरवाजे के पास गई और दरवाजा खोलने की मूठ को पकड़ा।</p>
<p>
	&#39;&#39; अच्&zwj;छा, कम-से-कम किताब तो लेती जाओ।&#39;&#39;</p>
<p>
	&#39;&#39;फिर कभी आऊंगी।&#39;&#39;</p>
<p>
	टारहोव दौड़कर उस बालिका की ओर गया, किन्&zwj;तु उस समय तक वह तीर की तरह कमरे से बाहर निकल गई थी। टारहोव की नाक दरवाजे से टकराती-टकराती बची। &#39;&#39;क्&zwj;या अजीब लड़की है ! यह तो सर्पिणी जैसी है।&#39;&#39; उसने कुछ खिन्&zwj;न-सा होकर कहा और फिर चिन्&zwj;ता-मग्&zwj;न हो गया। मैं टारहोव के यहां ही ठहरा रहा। इन सब घटनाओं का मैं रहस्&zwj;य जानना चाहता था। टारहोव भी किसी बात को गुप्&zwj;त रखना नहीं चाहता था। उसने मुझे बताया कि वह बालिका कपड़े सीने का काम करती है। उसने पहले-पहल उसे तीन सप्&zwj;ताह पूर्व एक सजी हुई दुकान पर देखा था। उस दुकान पर टारहोव अपनी बहन के लिए, जो दूसरे प्रान्&zwj;त में रहा करता थी, एक टोपी खरीदने गया था। उस बालिका को प्रथम बार देखकर ही टारहोव उसके प्रति प्रेमासक्&zwj;त हो गया। दूसरे दिन वह उससे बातचीत करने में सफल हुआ और ऐसा मालूम होता था कि वह बालिका भी उसे कुछ-कुछ चाहने लगी है।</p>
<p>
	टारहोव आवेश के साथ बोला, &#39;&#39;किंतु इतने से ही कुछ न मान बैठना। मेरे प्रति कोई बुरा भाव मन मे न लाना। अब तक हम दोनों के बीच किसी प्रकार की कोई बात नहीं हुई है।&#39;&#39;</p>
<p>
	&#39;&#39;बुरा भाव !&#39;&#39; मैंने उसी की बात को बीच में ही काटकर कहा, &#39;&#39;मुझे इस विषय में कोई संदेह नहीं हैं और मुझे इस बात में भी शक नहीं है कि तुम हृदय से बात पर खेद प्रकट करते हो ! किंतु धीरज रखो, सब बातें अपने आप ठीक हो जायेंगी।&#39;&#39;</p>
<p>
	&#39;&#39;मैं भी ऐसी ही आशा करता हूं।&#39;&#39; टारहोव ने हंसते हुए बड़-बड़ाकर कहा।&#39;&#39; किंतु सचमुच वह लड़की...मैं तुमसे सच कहता हूं...वह एक निराले ही ढंग की है। तुम्&zwj;हे उसे अच्&zwj;छी तरह देखने का मौका नहीं मिला। वह लज्&zwj;जाशील है! अहा! इतनी लज्&zwj;जा-शील! उसकी इच्&zwj;छाशक्ति कितनी प्रबल है। किन्&zwj;तु उसके इस लज्&zwj;जा-भाव पर ही तो मैं मुग्&zwj;ध हूं। यह स्&zwj;वतंत्रता का लक्षण है। अजी, मैं बिल्&zwj;कुल उसके प्रेम में डूबा हुआ हूं।&#39;&#39;</p>
<p>
	टारहोव अपनी उस &#39;जादूगरनी&#39; के संबंध में चर्चा करने लगा और &#39;मेरी कवितादेवी&#39; शीर्षक वाली एक कविता का प्रारंभिक भाग भी उसने मुझे पढ़कर सुनाया। उसके उमंग पूर्ण हृदयोच्&zwj;छवास मुझे उतने अच्&zwj;छे नहीं लगे। मैं गुप्&zwj;तरूप से उसके प्रति ईर्ष्&zwj;यान्वित हो गया और शीघ्र वहां से चला आया।</p>
<p>
	कई दिनों के बाद मैं मास्&zwj;को के एक बाजार में होकर गुजर रहा था। उस दिन शनिवार था। झुण्&zwj;ड-के-झुण्&zwj;ड लोग खरीद फरोख्&zwj;त कर रहे थे। चारों ओर लोगों की धक्&zwj;का-मुक्&zwj;की के बीच दूकानदार जोर-जोर से पुकारकर ग्राहकों को सौदा करने के लिए कह रहे थे। जो कुछ मुझे खरीदना था, खरीदकर मैं जल्&zwj;द-से-जल्&zwj;दी उन दूकानदारों की तंग करने वाली मिन्&zwj;नतों से छुटकारा पाने की सोच रहा था कि इतने में मैं आप-ही आप रुक गया | फलों की एक दूकान पर मैंने अपने दोस्&zwj;त की जादूगरनी मानसी को देखा। वह मेरी बगल की ओर खड़ी थी और ऐसा मालूम होता था, मानो किसी की प्रतीक्षा कर रही हो। कुछ क्षणों की हिचकिचाहट के बाद मैंने उसके पास जाकर उससे बातचीत करने का निश्&zwj;चय किया; किन्&zwj;तु मैं दूकान के दरवाजे से होकर भीतर गया भी नहीं था और न अपनी टोपी उतारी थी कि इतने में वह उदास-सी होकर पीछे की ओर मुड़ी और जल्&zwj;दी से एक बूढ़े आदमी की ओर, जो ऊनी लाबादा ओढ़े हुए था, घूम गई। उस समय उस बूढ़े को दूकानदार एक पौंड किशमिश तौलकर दे रहा था। उस लड़की ने बूढ़े की बांह पकड़ ली, मानो वह भागकर उसकी शरण में गई हो। उस बूढ़े ने पीछे की ओर मुड़कर उसे देखा। देखते ही मेरे आश्&zwj;चर्य का ठिकाना न रहा। अरे! यह तो मेरा पूर्वपरिचित पूनिन है।</p>
<p>
	हां, वह जरूर पूनिन था। अब भी उसके वही ज्&zwj;योतिर्मय नेत्र, मोटे अधर, कोमल नीचे की ओर झुकी हुई नाक-सब कुछ तो वही थे। इन सात वर्षों के अंदर उसमें बहुत कम परिवर्तन हुआ था। संभव है, उसका चेहरा कुछ शिथिल पड़ गया हो।</p>
<p>
	&#39;&#39;निकंडर वेवीलिच !&#39;&#39; मैं चिल्&zwj;ला उठा, &#39;&#39;क्&zwj;या तुम मुझे नहीं पहचानते ?&#39;&#39;</p>
<p>
	पूनिन चौंक उठा और मुंह फैलाकर मेरी ओर ताकने लगा...</p>
<p>
	&#39;&#39;मैं आपको नहीं पहचानता,&#39;&#39; यह कहना उसने शुरू किया ही था कि वह एकाएक तीक्ष्&zwj;ण स्&zwj;वर में चीख उठा, &#39;&#39; ट्राटस्&zwj;की के छोटे बाबू ! (मेरी दादी की जायदाद ट्राटस्&zwj;की नाम से मशहूर थी) क्&zwj;या आप ट्राटस्&zwj;की के छोटे बाबू तो नहीं हैं ?&#39;&#39;</p>
<p>
	किशमिश उसके हाथ से नीचे गिर पड़ीं।</p>
<p>
	&#39;&#39;हां, मैं ही हूं !&#39;&#39; मैंने उत्&zwj;तर दिया और किशमिश को जमीन से उठाकर उसे चूम लिया।</p>
<p>
	आनंद एवं उत्&zwj;तेजना से अभिभूत वह बेदम सा हो रहा था। मालूम पड़ता था कि वह रो देगा। उसने अपनी टोपी उतार ली, जिससे मुझे अच्&zwj;छी तरह मालूम हो गया कि उसके अंडाकार सफेद सिर में बाल के चिन्&zwj;हृ मात्र भी शेष नहीं रह गये हैं। उसने अपनी टोपी से रूमाल निकालकर नाक साफ की। किशमिश के साथ उस टोपी को उसने अपनी छाती में लटकाकर रखा। फिर उस टोपी को पहन लिया और किशमिश फिर उसके हाथ से नीचे गिर पड़ीं।</p>
<p>
	मैं नहीं कह सकता कि इतने समय में मानसी क्&zwj;या कर रही थी, क्&zwj;योंकि मैंने उसकी ओर देखने की चेष्&zwj;टा ही नहीं की थी। मैं नहीं समझता कि पूनिन के इस आवेश का कारण मेरे प्रति अतिशय स्&zwj;नेह था। इसका कारण यही था कि उसका स्&zwj;वभाव किसी साधारण से साधारण अप्रत्&zwj;याशित घटना का आघात सहन नहीं कर सकता था। गरीबों का स्&zwj;वभाव ही यह हुआ करता है कि उनके मस्तिष्&zwj;क जल्&zwj;दी उत्&zwj;तेजित हो जाते हैं।</p>
<p>
	&#39;&#39;मेरे प्&zwj;यारे लड़के, आओ, हमारे घर चलो।&#39;&#39; उसने कम्पित स्&zwj;वर में कहा, &#39;&#39;तुम हमारी दीन कुटिया में आने में अपनी हेठी तो नहीं समझोगे ? अच्&zwj;छा तुम तो अभी विद्यार्थी ही हो...&#39;&#39;</p>
<p>
	&#39;&#39;हेठी की क्&zwj;या बात है ! मुझे तो इससे सचमुच बड़ी प्रसन्&zwj;नता होगी।&#39;&#39;</p>
<p>
	&#39;&#39;अब तो तुम स्&zwj;वतंत्र हो ?&#39;&#39;</p>
<p>
	&#39;&#39;बिल्&zwj;कुल।&#39;&#39;</p>
<p>
	&#39;&#39; वाह भाई, खूब ! पारामन सेमोनिच को यह जानकर कितनी खुशी होगी ! आज वह और दिनों से पहले घर आयेगा और घर की मालकिन इस लड़की को भी शनिवार को छुट्टी दे देती हैं। हां क्षमा करो, मैं तो अपने को बिल्&zwj;कुल भूल ही रहा था। तुम हमारी भतीजी को तो न जानते होगे ?&#39;&#39;</p>
<p>
	मैंने फौरन उत्&zwj;तर दिया कि अब तक मुझे उसे जानने का सौभाग्&zwj;य प्राप्&zwj;त नहीं हुआ है।</p>
<p>
	&#39;&#39;ठीक-ठीक ! तुम उसे किस तरह जान सकते हो ! मानसी... महाशय, उस बालिका का नाम है... मानसी, मैं तुम्&zwj;हारा मिस्&zwj;टर... से परिचय कराना चाहता हूं...।&#39;&#39;</p>
<p>
	मैंने अपना नाम झट से बतला दिया।</p>
<p>
	पूनिन ने मेरा नाम दोहराया, &#39;&#39; मानसी, ध्&zwj;यान देकर सुना, तुम जिस व्&zwj;यक्ति को अपने सामने देखती हो, वह बहुत ही अच्&zwj;छा खुशदिल नवयुवक है। भाग्&zwj;यवश हम दोनों का उस समय संयोग हुआ था, जब ये छोटे थे। तुम इन्&zwj;हें अपना मित्र समझो।&#39;&#39;</p>
<p>
	मैंने झुकर अभिवादन किया। मानसी का मुखमंडल बिल्&zwj;कुल फूल जैसा लाल हो उठा। उसने अपनी पलकों के नीचे से ही मेरी ओर कटाक्षपात किया और फिर फौरन उन पलकों को गिरा दिया।</p>
<p>
	&#39;&#39;आह !&#39;&#39; मैंने मन में सोचा, &#39;&#39; तुम उन लड़कियों में से एक हो, जो कठिनाई की घड़ियों में भय से पीली नहीं पड़ती, बल्कि और भी निखर उठती हैं, यह बात खासकर ध्&zwj;यान देने योग्&zwj;य है।&#39;&#39;</p>
<p>
	&#39;&#39;तुम्&zwj;हें इस पर जरा मेहरबान होना चाहिए, यह बहुत सभ्&zwj;य बालिका नहीं है।&#39;&#39; पूनिन ने कहा और वह दूकान के बाहर सड़क पर चला गया। मानसी और मैं दोनों उसके पीछे-पीछे हो लिये।</p>
<p>
	जिस मकान में पूनिन रहता था, वह बाजार से बहुत दूर था। रास्&zwj;ते में मेरे भूतपूर्व काव्&zwj;य-गुरू को अपने रहन-सहन के संबंध में बहुत-कुछ बातें मुझसे करने का समय मिल गया था। हम लोगों की जुदाई के बाद से पूनिन और बैबूरिन दोनों रूस में इधर-उधर मारे-मारे फिरते रहे और अभी एक वर्ष से अधिक नहीं हुआ था, जबकि उन्&zwj;हें मास्&zwj;कों में एक स्&zwj;थायी निवास-स्&zwj;थान मिला था। बैबूरिन एक धनी सौदागर और व्&zwj;यवसायी के दफ्तर में हेडक्&zwj;लर्क हो गया था। &#39;&#39; कुछ तरक्&zwj;की की गुंजायश यहां है नहीं,&#39;&#39; पूनिन ने गहरी सांस लेते हुए कहा, &#39;&#39;काम बहुत है और पारिश्रमिक थोड़ा...पर किया क्&zwj;या जाय? इतना भी मिल गया, यही शुक्र है। मैं भी इस बात की कोशिश कर रहा हॅू कि कापी नकल करके और दूसरों को कुछ पढ़ा-पढू कर कुछ पैदा कर लिया करूं, पर अभी तक मेरे प्रयत्&zwj;न सफल नहीं हुए। मेरी लिखावट, शायद तुम्&zwj;हें याद होगा, पुराने ढंग की है जो आजकल की रूचि के प्रतिकूल है। रही ट्यूशन की बात, सो सबसे बड़ी बाधा ठीक-ठीक पोशाक का अभाव है। इसके सिवाय मुझे इस बात का भी ब&zwj;हुत डर है कि शिक्षा देने में-रूसी साहित्&zwj;य के विषय में-आधुनिक रूचि के अनुकूल नही हूं और इसलिए मैं निकाल दिया जाता हूं।&#39;&#39; पूनिन ने हंसी रोकने की चेष्&zwj;टा की, पर उसे कुछ हंसी आ ही गई। उसमें पहले जैसी पुरानी और कुछ-कुछ धाराप्रवाह वाणी तथा बोलते-बोलते कविता पर बैठने की दुर्बलता अब भी बनी हुई थी। थोड़ा रूककर उसने कहा, &#39;&#39; सब लोग नई बातों की ओर दौड़ा करते हैं-नवीनता के सिवा और कुछ चाहते ही नहीं।&quot;</p>
<p>
	<strong>&#39;नई नवेलिनि छांडि़ भला को लखे पुरानी</strong> <strong>!</strong> <strong>&#39;</strong></p>
<p>
	मैं तो यहां तक कहूंगा कि तुम भी प्राचीन देवताओं के उपासक नहीं होगे और नवीन मूर्तियों के सामने श्रद्धा से नतमस्&zwj;तक हो जाते होगे ?&#39;&#39;</p>
<p>
	&#39;&#39;अच्&zwj;छा, निकेंडर वेवीलिच, यह तो बतलाओ कि क्&zwj;या अब भी तुम सचमुच हेरास्&zwj;कोव की रचनाओं की कद्र करते हो ?&#39;&#39; पूनिन शान्&zwj;त भाव से खड़ा रहा और फिर उसने अपने दोनों हाथों को फौरन हिलाते हुए कहा, &#39;&#39;मैं बहुत ज्&zwj;यादा उसकी कद्र करता हूं जनाब ! जी हां, पहले से भी कहीं ज्&zwj;यादा।&#39;&#39;</p>
<p>
	&#39;&#39;तुम पुश्किन की रचनाओं को तो नहीं पढ़ते होंगे? तुम्&zwj;हें पुश्किन भला क्&zwj;यों लगा !&#39;&#39; पूनिन फिर अपने हाथों को सिर से ऊपर उठाकर बोला।</p>
<p>
	&#39;&#39;पुश्किन ? पुश्किन एक सांप की तरह है, जो घास के अंदर छिपा रहता है और जिसका स्&zwj;वर बुलबुल जैसा मीठा है।&#39;&#39;</p>
<p>
	जब हम दोनों इस तरह बातें करते हुए मास्&zwj;को शहर की सड़क पर से होकर जा रहे थे, मानसी हमारी बगल में, कुछ दूर हटकर, धीरे-धीरे चल रही थी। पूनिन से उसके विषय में चर्चा करते हुए मैं उसे &#39;आपकी भतीजी&#39; नाम से संबोधित कर रहा था। पूनिन कुछ देर तक चुप रहा, फिर सिर खुजलाते हुए उसने दबी जबान में बतलाया, &#39;&#39;मै इसे यों ही शिष्&zwj;टाचार में भतीजी&#39; कहा करता हूं, वास्&zwj;तव में मानसी से मेरा कोई संबंध नहीं है। बैबूरिन को यह एक अनाथ बालिका के रूप में बोरोनेज शहर में मिली थी और उसी ने इसे पाल-पोसकर बड़ा किया है। मैं इसे अपनी लड़की भी कह सकता हूं, क्&zwj;योंकि मैं इसे अपनी सगी लड़की से कम प्&zwj;यार नहीं करता।&#39;&#39;</p>
<p>
	मुझे इसमें जरा भी शक नहीं था कि यद्यपि पूनिन ने जान-बूझकर दबी जबान में ये बाते कही थीं, लेकिन फिर भी मानसी ने उसकी सारी बातों को सुन लिया। य&zwj;ह सब सुनकर तत्&zwj;काल वह क्रुद्ध, लज्जित एवं हतप्रभ-सी हो गईं। उसके चेहरे पर बारी-बारी से इन भावों की रेखाएं दौड़ गईं और उसके पलक, भौंह, होंठ और नथुने कुछ-कुछ कांपने से लग गये। उसकी यह भाव-भंगिमा बड़ी ही मनोहर, आनंददायक एवं विलक्षण जान पड़ती थी।</p>
<p>
	आखिर हम लोग उस &#39;दीन कुटिया&#39; में पहुंचे और सचमुच यह कुटिया दीन ही थी। वह एक छोटा सा इकतल्&zwj;ला मकान था, जो ऐसा मालूम पड़ता था, मानों जमीन में धंसा जा रहा हो। उसकी छत लकड़ी की और झुकी हुई थी तथा सामने के हिस्&zwj;से में चार तंग खि&zwj;ड़कियां थीं। कमरों का समान बिल्&zwj;कुल गरीबी के ढंग का था और वह साफ-सु&zwj;थरा भी न था। खिड़कियों के बीच दीवारों पर लगभग एक दर्जन छोटे-छोटे काठ के पिंजड़े लटक रहे थे, जिनमें लार्क, कैनारी और सिस्किन पक्षी बंद थे।</p>
<p>
	&#39;&#39;मेरे अध्&zwj;ययन के विषय !&#39;&#39; पूनिन ने उन पक्षियों की ओर अंगुली से इशारा करते हुए विजयोल्&zwj;लास-सूचक स्&zwj;वर में कहा। हम लोग मुश्किल से घर के भीतर गये होंगे और इधर-उधर देख भी नहीं पाये थे और पूनिन ने मानसी को चाय का प्&zwj;याला लाने के लिए अभी भेजा ही था कि इतने में बैबूरिन खुद वहां पहुंच गया। वह मुझे पूनिन से भी वृद्ध मालूम हुआ, यद्यपि उसकी चाल-ढाल में अ&zwj;ब भी पहले जैसी ही दृढ़ता थी और उसके मुखमंडल की अभिव्&zwj;यक्ति में कोई परिवर्तन नहीं हुआ था, पर इतने में वह दुबला-पतला हो गया था और झुक गया था। उसके गालों में गड्ढ़े पड़ गये थे और घने काले केशों में कहीं-कहीं सफेदी भी आ गई थी। उसने मुझे पहचाना भी या नहीं, इसे प्रकट नहीं किया। वह अपनी आंखों से मुस्&zwj;कराया भी नहीं, सिर्फ अपना सिर हिला दिया। उसने मुझसे रूखे स्&zwj;वर में लापरवाही के साथ पूछा, &#39;&#39;क्&zwj;या दादी जीवित है ?&#39;&#39; बस, इतनी बात के सिवा वह और कुछ नहीं बोला। &#39;&#39;मैं किसी रईस के आने पर विशेष प्रसन्&zwj;न नहीं होता,&#39;&#39; उसके चेहरे से यही भाव टपकता था, मानो वह कह रहा था, &#39;&#39; मैं इसे अपना सौभाग्&zwj;य नही समझता।&#39;&#39; सो प्रजातंत्रवादी बैबूरिन इस समय भी वही प्रजातंत्र वादी बना हुआ था।</p>
<p>
	मानसी वापस आई और उसके साथ-साथ एक नाटी-सी दुर्बल वृद्धा भी वहां आई, जिसके हाथ में एक दाग पड़ा हुआ पुराना चाय का प्याला था। पूनिन इधर-उधर दौड़-धूप करने लगा और मुझसे खाने के लिए आग्रह करने लगा। बैबूरिन मेज के पास बैठ गया और अपने सिर को हाथों के सहारे कर लिया। वह थकी-मांदी आंखों से इधर-उधर देखने लगा, किन्&zwj;तु चाय पीने के समय उसने बातचीत करना शुरू कर दिया। वह अपनी वर्तमान स्थिति से असंतुष्&zwj;ट था। वह अपने मालिक को मनुष्&zwj;य नहीं, एक &#39;रक्&zwj;त-शोषक जीव&#39; के रूप में समझता था। &#39;&#39;निम्&zwj;न श्रेणी के कर्मचारी उसके लिए कूड़े-करकट के सिवा और कुछ है ही नहीं। उसकी दृष्टि में उनकी कोई हस्&zwj;ती ही नहीं, हालांकि वह खुद कुछ समय पहले इसी श्रेणी के बंधन में बंधा था। क्रूरता एवं लोलुपता के सिवा वह और कुछ जानता ही नहीं। यह परवशता सरकार की परवशता से भी बुरी है। यहां के सारे व्&zwj;यापार ठगी पर चलते हैं और एकमात्र इसी के सहारे वे फूलते-फलते हैं।&#39;&#39; इस प्रकार की निराशाजनक उक्तियों को सुनकर पूनिन ने प्रत्&zwj;यक्ष रूप में गहरी सांस ली और अपनी स्&zwj;वीकृति प्रकट की। फिर वह अपने सिर को नीचे-ऊपर और अगल-बगल हिलाने लगा। मानसी इस समय बिल्&zwj;कुल निस्&zwj;तब्&zwj;ध बनी हुई थी। मेरे बारे में उसे शक था, &#39;&#39; क्&zwj;या यह कोई बुद्धिमान आदमी है या निरा बकवासी ?&#39;&#39; इस विचार के कारण वह चिढ़ी हुई जान पड़ती थी। उसकी अर्धनिमीलित पलकों के नीचे उसके काले चंचल नेत्र आगे-पीछे स्फुरित हो रहे थे। सिर्फ एक बार उसने मेरी ओर देखा होगा, किंतु उसकी उस दृष्टि में जिज्ञासा थी, अनुसंधान था, और दुष्&zwj;टता थी... मैं खुद भी चकित हो रहा था। बैबूरिन कदाचित ही उससे कभी कुछ बोलता था, किंतु जब कभी वह उसे पुकारता था, उसकी आवाज में वात्&zwj;सल्&zwj;य भरी कोमलता के बदले कठोरता-सी ही मालूम पड़ती थी।</p>
<p>
	इसके विपरित पूनिन मानसी के साथ बराबर मजाक कर रहा था, वह उसका जवाब इच्&zwj;छा न रहते हुए भी दिया करती थी। पूनिन उसे छोटी &#39;हिमकुमारी&#39;, &#39;लघुहिम-कुण्&zwj;ड&#39; कहता था।</p>
<p>
	&#39;&#39;तुम मानसी को इन नामों से क्&zwj;यों पुकारते हो ?&#39;&#39; मैंने पूछा।</p>
<p>
	पूनिन हंस पड़ा। बोला, &#39;&#39;क्&zwj;योंकि वह ऐसी ही एक छोटी सर्द चीज है।&#39;&#39;</p>
<p>
	&#39;&#39;होश में आओ और ऐसे बोलो&#39;&#39;, बैबूरिन ने कहा, &#39;&#39;जैसा कि एक नवयुवती के लिए उपयुक्&zwj;त है।&#39;&#39;</p>
<p>
	&#39;&#39;हम उसे घर की मालकिन कह सकते हैं।&#39;&#39; पूनिन बोल उठा, &#39;&#39;क्&zwj;यों भाई परोमन सेमोनिच?&#39;&#39; बैबूरिन ने अपनी त्&zwj;यौरी बदली। मानसी वहां से खिसक गई। मैंने उस समय उसके इस इशारे को नहीं समझा।</p>
<p>
	इसी तरह दो घण्&zwj;टे ज्&zwj;यों-त्&zwj;यों बीत गये। इस बीच पूनिन ने इस सम्&zwj;माननीय गोष्&zwj;ठी को प्रसन्&zwj;न करने का भरसक प्रयत्&zwj;न किया। मसलन वह एक कनारी पंक्षी के पिंजड़े के सामने जमीन पर बैठ गया और पिंजड़े के दरवाजे को खोलकर पुकारा, &#39;&#39;आओ, गुम्&zwj;बद पर बैठ जाओ। गाना शुरू कर दो।&#39;&#39; कनारी फौरन पिंजड़े से फड़फड़ाकर बाहर निकल आई और गुम्&zwj;बद पर बैठ गई। वह गुम्&zwj;बद पूनिन के गंजे सिर के सिवा और कुछ न थी। उस पर बैठकर एक तरफ से दूसरी तरफ झूमती हुई और अपने नन्&zwj;हें-नन्&zwj;हें पंखों को झुलाती हुई उसने पूरे जोश खरोश के साथ गाना शुरू किया। जब तक यह गाना होता रहा, पूनिन बिल्&zwj;कुल निश्&zwj;चल बना हुआ बैठा रहा। सिर्फ वह अपनी आंखों को आधा मूंदे हुए अंगुली से इशारा करता जाता था। मैं यह सब देखकर हंसी नहीं रोक सका, किंतु बैबूरिन या मानसी किसी को जरा भी हंसी नहीं आई।</p>
<p>
	जब मैं वहां से विदा हो रहा था, ठीक उसी समय बैबूरिन ने एक प्रश्&zwj;न पूछकर, जिसकी मुझे कोई आशा न थी, मुझे आश्&zwj;चर्य में डाल दिया। उसने कहा, &#39;&#39;आप तो विश्&zwj;वविद्यालय के छात्र हैं। मैं जानना चाहता हूं कि &#39;जीनो&#39; किस किस्&zwj;म का आदमी था और उसके संबंध में आपके क्&zwj;या विचार हैं?&#39;&#39;</p>
<p>
	&#39;जीनो ? कौन जीनो?&#39;&#39; मैंने कुछ घबराकर पूछा।</p>
<p>
	&#39;&#39;प्राचीन काल का संत जीनों। आप अवश्&zwj;य ही इस नाम से अपरिचित न होंगे ?&#39;&#39;</p>
<p>
	स्&zwj;टोयिक-पंथ (वैराग्&zwj;यवाद) के प्रतिष्&zwj;ठापक के रूप में जीनो का नाम मुझे कुछ-कुछ स्&zwj;मरण हो आया। किंतु मैं इससे अधिक उसके संबंध में रत्ती भर भी नहीं जानता था।</p>
<p>
	&#39;&#39;हां, वह एक दार्शनिक था।&#39;&#39; मैंने कहा।</p>
<p>
	&#39;&#39;जीनो&#39;&#39;, बैबूरिन ने विचारपूर्ण स्&zwj;वर में फिर कहना शुरू किया, &#39;&#39;एक ऐसा बुद्धिमान मनुष्&zwj;य था, जिसका कथन था कि कष्&zwj;ट सहन करना कोई पाप नहीं है, क्&zwj;योंकि सहनशीलता सभी वस्&zwj;तुओं पर विजय प्राप्&zwj;त करती है, और इस संसार में अच्&zwj;छी चीज एक ही है, वह है न्&zwj;याय। पुण्&zwj;य भी न्&zwj;याय के सिवा और कुछ नहीं है।&#39;&#39;</p>
<p>
	पूनिन श्रद्धापूर्वक इन बातों को सुन रहा था।</p>
<p>
	बैबूरिन कहता गया, &#39;&#39;एक आदमी ने, जो यहां रहता था और जिसने ब&zwj;हुत-सी पुरानी किताबें संग्रह कर रखी थीं, मुझे यह उपदेश बताया था और इससे मुझे बड़ी प्रसन्&zwj;नता हुई। किन्&zwj;तु मैं देखता हूं कि तुम्&zwj;हें इन विषयों में दिलचस्&zwj;पी नहीं मालूम होती।&#39;&#39;</p>
<p>
	बै&zwj;बूरिन का कहना ठीक था। इन विषयों में निश्&zwj;चय ही मेरी रूचि नहीं थी। जब से मैंने विश्&zwj;वविद्यालय में प्रवेश किया था, मैं उसी प्रकार प्रजातंत्रवादी बन गया था, जैसा कि बैबूरिन। मिराबो और रोब्&zwj;सपीयर के संबंध में मैं पूरी दिलचस्&zwj;पी के साथ बातें करता, खासकर रोब्&zwj;सपीयर...! मेरे लिखने की मेज के ऊपर फोकियर टिनवेली और चेलियर की तस्&zwj;वीरें लटक रही थीं। किन्&zwj;तु जीनो ? जीनो कहां से बीच में आ कूदा ! मुझे विदा करते हुए पूनिन ने मुझसे आग्रह किया कि कल रविवार को फिर हमारे घर आना। बैबूरिन ने मुझे आने के लिए निमंत्रण नहीं दिया, बल्कि घुनघुनाकर बोला, &#39;&#39;सीधे-सादे अज्ञात कुलशील मनुष्&zwj;यों से बातें करना आप जैसे आदमी के लिए विशेष आनन्&zwj;ददायक नहीं हो सकता और खासकर आपकी दादी को तो यह बिल्&zwj;कुल पसंद नहीं आयेगा।&#39;&#39; किन्तु दादी का नाम लेने पर मैंने उसे रोक दिया और बतला दिया कि दादी का अब मुझ पर कुछ भी अनुशासन नहीं रह गया है।</p>
<p>
	&#39;&#39;क्&zwj;यों? सम्&zwj;पत्ति पर तुम्&zwj;हारा अधिकार नहीं हुआ है ?&#39;&#39; बैबूरिन ने पूछा।</p>
<p>
	&#39;&#39;हां, मेरा अधिकार नहीं हुआ है।&#39;&#39; मैने उत्&zwj;तर दिया।</p>
<p>
	&#39;&#39;तब तो इसका मतलब यह है कि...&#39;&#39; बैबूरिन ने अपने वाक्&zwj;य को पूरा नहीं किया, किन्&zwj;तु उसके बदले मन-ही-मन मैंने उसे यों पूरा कर लिया, &#39;&#39;इसका अभिप्राय यह है कि अभी तुम निरे बालक हो।&#39;&#39; मैं जोर-से प्रणाम कहकर वहां से चल दिया।</p>
<p>
	आंगन से बाहर निकलकर सड़क पर जा ही रहा था कि मानसी एकाएक घर से दौड़कर बाहर आई और मुड़े हुए कागज का एक टुकड़ा मेरे हाथ में रखकर फौरन गायब हो गई। आगे सड़क पर लैम्&zwj;प के खम्&zwj;भे के पास मैंने उस कागज को खोला। उसमें कुछ लिखा था। बड़ी कठिनाई से मैंने पेन्सिल से लिखे हुए धुंधले अक्षरों को पढ़ा। &#39;&#39;ईश्&zwj;वर के नाम पर,&#39;&#39; -मानसी ने लिखा था- &#39;&#39;कल प्रात: काल की प्रार्थना के बाद कुटाफिआ लाट के पास एलेकजंड्रोवेस्&zwj;की बाग में आना मैं तुम्&zwj;हारी प्रतीक्षा करूंगी आने से इन्&zwj;कार करके मुझे दुखी न करना, मुझे तुमसे बहुत जरूरी मिलना है।&#39;&#39;</p>
<p>
	इस पुर्जे के शब्&zwj;दों के हिज्&zwj;जे में कोई गलती नहीं थी, किन्&zwj;तु उसमें कहीं कोई विराम-चिन्&zwj;ह नहीं था। मैं हैरत में पड़ा हुआ घर आया।</p>
<p>
	दूसरे दिन निश्चित समय से पंद्रह मिनट पूर्व जब मैं कुटाफिआ लाट के नजदीक पहुंच रहा था (अप्रैल का महीना था, कलियां चटक रहीं थी, हरी-भरी घास चारों ओर दीख पड़ती थी और बकाइन की झाडियों के अंदर चिड़ियां चहचहा रहीं थीं और आपस में लड़-झगड़ रहीं थीं) कि इतने में घेरे से कुछ दूर पर एक तरफ मानसी को देखकर मैं बहुत विस्मित हुआ। वह मेरे आने से पहले ही वहां पहुंच गई थी। मै उसकी तरफ बढ़ा, किन्&zwj;तु वह खुद ही मेरे पास आ पहुंची।</p>
<p>
	&#39;&#39;चलो, हम क्रेमल दीवार के पास चलें।&#39;&#39; उसने अपनी आंखों को नीचे की ओर करके जमीन पर नजर दौड़ाते हुए तेजी से मेरे कान में कहा, &#39;&#39;यहां बहुत-से लोग हैं।&#39;&#39;</p>
<p>
	हम दोनों रास्&zwj;ते से होकर पहाड़ी पर गये।</p>
<p>
	&#39;&#39;मानसी,&#39;&#39; मैंने कहना शुरू ही किया था...किन्&zwj;तु उसने फौरन मेरी बात को बीच ही में काट दिया और पहले के समान उसी अधीरतापूर्ण दबी हुई जबान में कहना शुरू किया, &#39;&#39;कृपया मेरी आलोचना मत करो और न मेरे संबंध में किसी बात का ख्&zwj;याल ही अपने मन में लाओ। मैंने तुमको पत्र लिखा और तुमसे मिलने के लिए समय निश्चित किया, क्&zwj;योंकि...मुझे भय हो रहा था...कल मुझे ऐसा मालूम पड़ता था-तुम तमाम दिन हंसते हुए से मालूम पड़ रहे थे। ध्यान देकर सुनो।&#39;&#39; उसने फिर जोर देकर कहा और मेरी तरफ मुखातिब होती हुई बोली, &#39;&#39;सुनो, अगर तुम इस बात का किसी से जिक्र करोगे कि किसके साथ और किस आदमी के कमरे में मेरे साथ तुम्&zwj;हारी मुलाकात हुई थी तो मैं पानी में कूद पडूंगी और डूब कर मर जाऊंगीं। मै अपने जीवन का अन्&zwj;त कर डालूंगीं।&#39;&#39;</p>
<p>
	इसी समय उसने पहले-पहल जिज्ञासा भरी, चुभने वाली दृष्टि से मुझे देखा।</p>
<p>
	&#39;&#39;कहीं ऐसा न हो कि यह सचमुच ही ऐसा कर डाले !&#39;&#39; यही विचार उस समय मेरे मन में आया।</p>
<p>
	&#39;&#39;मानसी देवी,&#39;&#39; मैंने शीघ्र ही उसके कथन का प्रतिवाद करते हुए कहा, &#39;&#39;तुमने मेरे संबंध में इस तरह की बुरी राय कैसे कायम कर ली ? क्&zwj;या तुम समझती हो कि मैं अपने मित्र के साथ विश्&zwj;वासघात कर सकता हूं और तुम्&zwj;हारा अनिष्&zwj;ट कर सकता हूं ? इसके अलावा, एक बात और भी तो है, तुम दोनों के बीच, जहां तक मैं जानता हूं, कोई ऐसा संबंध भी नहीं है, जो निंदनीय हो। कृपा कर इसके लिए तुम निश्चिंत रहो।&#39;&#39;</p>
<p>
	मानसी वहां खड़ी-खड़ी मेरी तरफ निगाह डाले बिना ही मेरी बातों को सुनती गई।</p>
<p>
	&#39;&#39;मुझे तुमसे कुछ और भी बातें कहनी हैं।&#39;&#39; उसने फिर रास्&zwj;ते पर आगे बढ़ते हुए कहना शुरू किया, &#39;&#39;तुम शायद यह न समझ लो कि मैं निरी पगली हूं। मैं तुमसे यह भी कह देना चाहती हूं कि वह बूढ़ा आदमी मुझसे शादी करना चाहता है।&#39;&#39;</p>
<p>
	&#39;&#39;कौन बूढ़ा आदमी ? वही गंजा, पूनिन ?&#39;&#39;</p>
<p>
	&#39;&#39;नहीं, वह नहीं। दूसरा...परोमन सेमोनिच।&#39;&#39;</p>
<p>
	&#39;&#39;बैबूरिन ?&#39;&#39;</p>
<p>
	&#39;&#39;हां।&#39;&#39;</p>
<p>
	&#39;&#39;क्&zwj;या यह संभव है ? उसने तुमसे यह प्रस्&zwj;ताव किया है ?&#39;</p>
<p>
	&#39;&#39;हां।&#39;&#39;</p>
<p>
	&#39;&#39;किन्&zwj;तु तुमने स्&zwj;वीकार तो नहीं किया होगा ?&#39;&#39;</p>
<p>
	&#39;&#39;हां, मैंने स्&zwj;वीकार कर लिया था, क्&zwj;योंकि उस समय मैं इस मामले को समझ नहीं सकी थी। अब वह बात बिल्&zwj;कुल नहीं रही।&#39;&#39;</p>
<p>
	मैंने अपने हाथों को ऊपर उठाकर आश्&zwj;चर्य-चकित भाव में कहा, &#39;&#39;बैबूरिन और तुम ? क्&zwj;यों? उसकी उम्र तो पचास से कम नहीं होगी।&#39;&#39;</p>
<p>
	&#39;&#39;वह अपनी उम्र तेता&zwj;लीस साल बतलाता है। किन्&zwj;तु इससे क्&zwj;या ? अगर वह पच्&zwj;चीस वर्ष का होता तो भी मैं उसके साथ शादी नहीं करती। उसके साथ मुझे क्&zwj;या आनंद प्राप्&zwj;त हो सकता है ? सारे-का-सारा हफ्ता बीत जाता है और इस बीच एक बार उसके मुख पर मुस्&zwj;कराहट नहीं दीख पड़ती। परोमन सेमोनिच मेरा उपकारकर्ता है, मैं उसकी अत्&zwj;यंत ऋणी हूं। उसने मुझे पाला-पोसा, पढ़ाया-लिखाया है। यदि वह न होता तो मैं बिल्&zwj;कुल नष्&zwj;ट हो गई होती। इसलिए वह लाजिमी है कि मैं उसे पिता की दृष्टि से देखूं।...किन्&zwj;तु उसकी पत्&zwj;नी बनकर रहना ! इससे तो मर जाना अच्&zwj;छा है। सर पर कफन लपेट लेना बेहतर है।&#39;&#39;</p>
<p>
	&#39;&#39;मानसी देवी, तुम हमेशा मृत्&zwj;यु के संबंध में क्&zwj;यों बातें करती रहती हो ?&#39;&#39;</p>
<p>
	मानसी फिर रूक गई।</p>
<p>
	&#39;&#39;तो क्&zwj;या सचमुच जीवन इतना मधुर है? मन न लगने की वजह से शुष्&zwj;क जीवन के कारण मैं तुम्&zwj;हारे दोस्&zwj;त पूनिन को भी प्&zwj;यार करने लगी हूं। फिर बैबूरिन और उसका विवाह संबंधी प्रस्&zwj;ताव! पूनिन, यद्यपि अपनी कविताओं से मेरा सिर दुखा डालता है, किन्&zwj;तु वह मुझे किसी तरह भयभीत तो नहीं करता। वह संध्&zwj;याकाल में, जब मैं थककर सोने की इच्&zwj;छा करती हूं, मुझे करामजिन पढ़ने के लिए बाध्&zwj;य तो नहीं करता है। और यह बूढ़ा मेरे लिए क्&zwj;या है ? वह मुझे प्रेमहीन बतलाता है ! क्&zwj;या यह संभव है कि मैं उसके साथ रहकर प्रेम-युक्&zwj;त बन सकूं ? यदि वह मुझे ऐसा बनाने की कोशिश करेगा तो मैं कहीं चल दूंगी। बैबूरिन खुद हमेशा कहता रहता है, &#39;स्&zwj;वतंत्रता, स्&zwj;वतंत्रता!&#39; ठीक है, मैं भी तो स्&zwj;वतंत्रता चाहती हूं, नहीं तो फिर उसके कथन का यही अर्थ हो सकता है कि और सबके लिए तो स्&zwj;वतंत्रता और मुझे पिंजड़े में बन्&zwj;द करके रखना- मेरे लिए परतंत्रता। मैं उससे खुद ऐसा कहूंगी। किन्&zwj;तु यदि तुम मेरे साथ विश्&zwj;वासघात करोगे या उस बात का इशारा भी करोगे तो याद रखो कि वे लोग फिर कभी मुझे नहीं देख पायेंगे।&#39;&#39;</p>
<p>
	मानसी रास्&zwj;ते के बीच में खड़ी हो गई।</p>
<p>
	&#39;&#39;वे लोग फिर कभी भी मुझे नहीं देख पायेंगे।&#39;&#39; उसने फिर इस बात को तेजी के साथ दुहराया। इस बार भी उसने ऑख उठाकर नहीं देखा। ऐसा प्रतीत होता था कि उसे इस बात का ज्ञान है कि यदि कोई उसके चेहरे की ओर सामने से देख लेगा तो वह अपने को छिपा नहीं स&zwj;केगी, देखने वाला उसके दिल की बात ताड़ जायेगा। और ठीक यही कारण था, जिसने वह क्रुद्ध अथवा खिन्&zwj;न होने के सिवा- जबकि वह बातचीत करने वाले के चेहरे की ओर सीधे टकटकी लगाकर देखा करती थी-और किसी वक्&zwj;त अपनी आंखों को ऊपर नहीं उठाती थी, किन्&zwj;तु उसका छोटा खूबसूरत चेहरा अदम्&zwj;य संकल्&zwj;प से प्रदीप्&zwj;त हो रहा था।</p>
<p>
	उस समय यह विचार मेरे मन में आया, &#39;&#39;टारहोव का कहना बिल्&zwj;कुल दुरूस्&zwj;त था। यह लड़की सचमुच एक नये ढंग की है।&#39;&#39;</p>
<p>
	&#39;&#39;तुम्&zwj;हें मुझसे डरना नहीं चाहिए।&#39;&#39; मैंने आखिर उससे कहा।</p>
<p>
	&#39;&#39;सचमुच ? यदि तुम हम दोनों के संबंध में कुछ कह भी दो...लेकिन यदि कुछ होता भी...&#39;&#39; इससे आगे वह नहीं बोल सकी।</p>
<p>
	&#39;&#39;उस हालत में तुम्&zwj;हें मुझसे नहीं डरना चाहिए। मानसी, मैं तुम्&zwj;हारा न्&zwj;यायाधीश नहीं हूं। तुम्&zwj;हारा गुप्&zwj;त रहस्&zwj;य मेरे हृदय में छिपा है।&#39;&#39; मैंने अपने हृदय की तरफ इशारा करके कहा। मुझ पर विश्&zwj;वास रखो, मैं दूसरों की कद्र करना अच्&zwj;छी तरह जानता हूं...।&#39;&#39;</p>
<p>
	&#39;&#39;क्&zwj;या मेरा वह पत्र तुम्&zwj;हारे पास है ?&#39;&#39; मानसी एकाएक पूछ बैठी।</p>
<p>
	&#39;&#39;हां।&#39;&#39;</p>
<p>
	&#39;&#39;कहा है ?&#39;&#39;</p>
<p>
	&#39;&#39;मेरी जेब में।&#39;&#39;</p>
<p>
	&#39;&#39;लाओ, मुझे दे दो...तुरन्&zwj;त।&#39;&#39;</p>
<p>
	मैंने कागज के टुकड़े को जेब से बाहर निकाला। मानसी ने उसे मेरे हाथ से छीनकर अपने रूखे छोटे हाथों में ले लिया। वह मेरे सामने एक क्षण तक चुपचाप खड़ी रही, मानो वह मुझे धन्&zwj;यवाद देना चाहती हो। किन्&zwj;तु वह अचानक चौंक पड़ी, चारों ओर देखने लगी और विदा होते समय एक शब्&zwj;द भी कहे बिना ही दौड़कर पहाड़ी के नीचे चली गई। जिस दिशा की ओर वह गई थी, उधर ही मैंने नजर दौड़ाई। लाट से कुछ ही दूर पर मेरी दृष्टि एक मनुष्&zwj;य पर पड़ी, जिसे मैंने फौरन पहचान लिया। वह टारहोव था।&#39;&#39;अहा मेरे दोस्&zwj;त&#39;&#39;, मैंने सोचा, &#39;&#39;तुम्&zwj;हें इसकी सूचना जरूर मिली होगी, तभी तो तुम पहले से ही इसकी ताक में थे !&#39;&#39;</p>
<p>
	फिर मैं धीमे-धीमे सीटी बजाता हुआ वहां से घर की तरफ चल पड़ा।</p>
<p>
	दूसरे दिन प्रात:काल मैं चाय पीकर बैठा ही था कि इतने में पूनिन आ पहुंचा। वह परेशान चेहरा बनाये हुए मेरे कमरे में दाखिल हुआ और झुककर सलाम किया। वह इधर-उधर देखने लगा और इस प्रकार बिना इजाजत कमरे में दाखिल होने के लिए क्षमा-याचना करने लगा। मैंने शीघ्र ही उसे आश्&zwj;वासन दिलाया कि ऐसी कोई बात नहीं है। मेरे मन का चोर तो देखिये कि मेरे दिल में यह ख्&zwj;याल आया कि हो-न-हो, पूनिन मुझसे रूपया उधार लेने का इरादा करके आया है। किन्&zwj;तु उसने सिर्फ थोड़ी-सी शराब सहित चाय का एक प्&zwj;याला मांगा। संयोगवश चाय का बर्तन उस समय मौजूद था, हटाया नहीं गया था। &#39;&#39;घबराहट और पस्तदिली के साथ मैं तुमसे मिलने आया हूं&#39;&#39;, उसने थोड़ी-सी चीनी लेते हुए कहा, &#39;&#39;तुमसे तो मैं भय नहीं करता, किन्&zwj;तु तुम्&zwj;हारी सम्माननीया दादी से मैं डरता हूं। मुझे अपनी पोशाक पर भी संकोच होता है, जैसा कि मैंने तुमसे पहले कह दिया है।&#39;&#39; पूनिन ने अपने जीर्ण कोट के उड़े हुए किनारे पर अंगुली रखते हुए कहा, &#39;&#39;घर पर इस तरह के फटे-पुराने कपड़े पहने रहने में कोई हर्ज नहीं, राह चलते सड़कों पर भी पहने जा सकते हैं। किन्&zwj;तु जब किसी स्&zwj;वर्ण-मंडित राजमहल में जाना पड़ता है, उस समय दरिद्रता का नग्&zwj;न रूप दिखाई देने लगता है और घबराहट मालूम होने लगती है।&#39;&#39;</p>
<p>
	मैं मकान के नीचे के तल्&zwj;ले के दो छोटे-छोटे कमरों में रहा करता था। इन कमरों को देखकर कोई भी उन्&zwj;हें राजमहल नहीं कह सकता था, स्&zwj;वर्ण-मंडित होने की बात तो दूर रही। किन्&zwj;तु पूनिन के इस कथन का अभिप्राय मेरी दादी के संपूर्ण मकान से था, यद्यपि वह भी कुछ विशेष सजा-धजा नहीं था। मैं पिछले दिन उन लोगों के घर मिलने नहीं गया, इसलिए पूनिन ने मुझे उलाहना दिया, &#39;&#39;बैबूरिन तुम्&zwj;हारी प्रतीक्षा कर रहा था, यद्यपि उसने कह दिया था कि तुम निश्&zwj;चय ही नहीं आओगे और मानसी भी तुम्&zwj;हारी इंतजार में थी।&#39;&#39;</p>
<p>
	&#39;&#39;क्या कहा, मानसी भी ?&#39;&#39; मैंने पूछा।</p>
<p>
	&#39;&#39;हां, वह भी। हमारे साथ जो वह लड़की है, वह बड़ी मनोहारणी है। है न ? तुम क्&zwj;या समझते हो ?&#39;&#39;</p>
<p>
	&#39;&#39;सचमुच मनोहारिणी है।&#39;&#39; मैंने अपनी स्&zwj;वीक़ृति दी।</p>
<p>
	पूनिन अपने नंगे सिर को खूब जोर-जोर से रगड़ने लगा। &#39;&#39;जनाब, वह सौन्&zwj;दर्य की मूर्ति हैं, मोती है, या यों कहिये कि हीरा है। यह सब जो मैं आपसे कह रहा हूं, वह बिल्&zwj;कुल सच है।&#39;&#39; वह झुककर कान के पास आ गया और धीमें स्&zwj;वर में कहने लगा, &#39;&#39;वंश भी अच्&zwj;छा है, सिर्फ तुम इतना समझ रखो कि उसका जन्म जायज माता-पिता से नहीं हुआ था। उसके मां-बाप मर गये, उसके संबंधियों ने उसकी कोई खबर नहीं ली और उसे बिल्&zwj;कुल भाग्&zwj;य भरोसे छोड़ दिया, अर्थात् हताश होकर उसे भूखों मरने दिया। किन्&zwj;तु इसी समय बैबूरिन, जो बहुत दिनों से दुखियों का त्राता समझा जाता है, आगे बढ़ा। वह उस लड़की को अपने यहां ले आया, उसे अन्&zwj;न वस्&zwj;त्र देकर यत्नपूर्वक पाला-पोसा और बड़ा किया और अब वह बढ़कर हम लोगों की प्रिय पात्र बन गई है। मैं तुमसे कहता हूं, बैबूरिन में अपूर्व गुण हैं।&#39;&#39;</p>
<p>
	पूनिन आराम कुर्सी पर लेट गया, उसने अपने हाथों को ऊपर उठाया और फिर आगे झुककर मेरे कानों में धीरे-धीरे, किन्&zwj;तु पहले से भी अधिक रहस्&zwj;यपूर्ण भाव में कहना शुरू किया, &#39;&#39;तुम भी तो बैबूरिन को देखते हो। क्&zwj;या तुम नहीं जानते हो ? वह भी उच्&zwj;च वंश का है...किन्&zwj;तु उसका जन्&zwj;म भी जायज माता-पिता से नहीं हुआ था। कहते हैं, उसका पिता राजा डेविड के कुल का एक शक्तिशाली जार्जवंशीय नरेश था... इससे तुम क्&zwj;या समझते हो? चन्&zwj;द शब्&zwj;दों में ही कितनी बातें कह दी गई है? राजा डेविड के कुल का रक्&zwj;त! इस संबंध में तुम्&zwj;हारा क्&zwj;या ख्&zwj;याल है? दूसरी दूतवृत्ति के अनुसार बैबूरिन के वंश का प्रतिष्&zwj;ठापक एक हिन्&zwj;दुस्&zwj;तानी बादशाह बाबर था। महान उच्&zwj;च वंश का रक्&zwj;त! क्&zwj;या कहना है ।&#39;&#39;</p>
<p>
	&#39;&#39;अच्&zwj;छा !&#39;&#39; मैंने पूछा, &#39;&#39; यह तो बताओ कि क्&zwj;या बैबूरिन भी भाग्&zwj;य के भरोसे छोड़ दिया गया था?&#39;&#39;</p>
<p>
	पूनिन ने फिर अपनी खोपड़ी खुजलाई, &#39;&#39;हां, वह भी छोड़ दिया गया था और सो भी हमारी उस छोटी लड़की की अपेक्षा अधिक क्रूरता के साथ। अपने जीवन की बाल्&zwj;यावस्&zwj;था से ही उसे कठिनाइयों के साथ संग्राम करना पड़ा है और वस्&zwj;तुत: मैं यह स्&zwj;वीकार करूंगा कि रूबन की कविता से अनुप्राणित होकर मैंने बैबूरिन का चित्र चित्रित करने के लिए जिस पद की रचना की थी, उसमें इस बात का जिक्र कर दिया था। ठहरो जरा... वह पद कैसा था ? हां सुनो-</p>
<p>
	<strong>दुख: और दुर्भाग्&zwj;य निरन्&zwj;तर करते रहते थे आघात।</strong></p>
<p>
	<strong>कष्&zwj;टों की अथाह खाई में देखा उसने जीवन-प्रात</strong></p>
<p>
	<strong>किन्&zwj;तु चीरकर अन्&zwj;धकार को रवि का ज्&zwj;यों प्रकाश गंभीर</strong></p>
<p>
	<strong>विजयमाल को लिये भाल में आया वह बैबूरिन वीर।</strong></p>
<p>
	पूनिन ने इन पंक्तियों को स्&zwj;वर-ताल-युक्&zwj;त संगीत-स्&zwj;वर में जैसा कि कविता-पाठ होना चाहिए, पढ़कर सुनाया।</p>
<p>
	&#39;&#39;सो इससे ही मालूम होता है कि वह किस प्रकार एक प्रजातंत्रवादी है!&#39;&#39; मैं बोल उठा।</p>
<p>
	&#39;&#39;नहीं, यह कारण नहीं है,&#39;&#39; पूनिन ने उत्&zwj;तर दिया, &#39;&#39;बहुत दिन हुए उसने अपने पिता को क्षमा कर दिया, किन्&zwj;तु वह किसी भी तरह का अन्&zwj;याय सहन नहीं कर सकता। दूसरे के दु:खों को देखकर वह विचलित हुए बिना नहीं रह सकता।&#39;&#39;</p>
<p>
	कल मानसी से मैंने जो बात सुनी थी, अर्थात् बैबूरिन के विवाह-विषयक प्रस्&zwj;ताव के संबंध में, उसी का जिक्र इस बातचीत में मैं लाना चाहता था, पर मैं समझ नहीं पाता था कि इस प्रसंग को किस तरह छेड़ा जाय। आखिर पूनिन ने खुद ही मुझे इस कठिनाई से निकाल दिया।</p>
<p>
	&#39;&#39;कल जबकि तुम हम लोगों के साथ थे, क्&zwj;या तुम्&zwj;हें कोई खास बात नहीं दीख पड़ी ? वह अपनी आखों को चालाकी के साथ मटकाते हुए मुझसे एकाएक पूछ बैठा।</p>
<p>
	&#39;&#39;क्&zwj;यों, क्&zwj;या ऐसी कोई खास बात देखने की थी ?&#39;&#39; मैंने उससे पूछा।</p>
<p>
	पूनिन ने अपने कंधे की तरफ देखा, मानो वह इस बात से आश्&zwj;वस्&zwj;त हो जाना चाहता हो कि कोई उसकी बात को सुन तो नहीं रहा है। &#39;&#39;हम लोगों की सुकुमारी सुंदरी मानसी बहुत शीघ्र बधू बनने जा रही है।&#39;&#39;</p>
<p>
	&#39;&#39;सो कैसे?&#39;&#39;</p>
<p>
	&#39;&#39;श्रीमती बैबूरिन।&#39;&#39; पूनिन ने कोशिश करके इन शब्&zwj;दों का उच्&zwj;चारण किया और फिर अपने खुले हुए हाथों से घुटनों पर बार-बार थपकी देतु हुए एक चीनी अफसर की तरह अपने सिर को हिलाया।</p>
<p>
	&#39;&#39;असंभव।&#39;&#39; कृत्रिम आश्&zwj;चर्य प्रकट करते हुए मैंने जोर से कहा। पूनिन का सिर धीरे-धीरे स्थिर हो चला और उसके हाथ नीचे गिर आये। &#39;&#39;असंभव क्&zwj;यों ? क्&zwj;या यह मैं पूछ सकता हूं ?&#39;&#39;</p>
<p>
	&#39;&#39;क्&zwj;योंकि बैबूरिन उस नवयुवती का पिता होने योग्&zwj;य है; क्&zwj;योंकि दोनों की उम्र में जो फर्क है, उसके कारण बालिका की ओर से प्रेम की संभावना बिल्&zwj;कुल नहीं रह जाती।&#39;&#39;</p>
<p>
	&#39;&#39;बिल्&zwj;कुल नहीं रह जाती।&#39;&#39; पूनिन ने उत्&zwj;तेजित स्&zwj;वर में इस वाक्&zwj;य को दुहराया, &#39;&#39;किन्&zwj;तु कृतज्ञता, विशुद्ध प्रेम, कोमल भावना, क्&zwj;या ये सब कुछ भी नहीं हैं ? प्रेम की संभावना बिल्&zwj;कुल नहीं रह जाती ? जरा इस बात पर भी तो गौर करो। माना कि मानसी एक बहुत ही अच्&zwj;छी लड़की है, किन्&zwj;तु बैबूरिन का स्&zwj;नेहभाजन बनना, उसके सुख का साधन बनना, उसके जीवन का आधार बनना-सारांश यह कि उसकी अर्द्धागिनी बनना उसकी जैसी लड़की के लिए भी क्&zwj;या महत्&zwj;तम संभवनीय आनंद का विषय नहीं है ? और वह खुद इस बात को अच्&zwj;छी तरह समझती है। तुम स्&zwj;वयं ही ध्&zwj;यानपूर्वक उसकी तरफ दृष्टि डालकर देख लो न ! बैबूरिन की उपस्थिति में मानसी उसके प्रति कैसी श्रद्धालु, कंपायमान तथा आवेशपूर्ण हो जाती है।&#39;&#39;</p>
<p>
	&#39;&#39;यही तो खराबी है, पूनिन ! जैसा कि तुम कहते हो कि वह कंपायमान हो जाती है। अगर तुम किसी को प्&zwj;यार करते हो तो उसके सामने कांपते थोड़े ही हो।&#39;&#39;</p>
<p>
	&#39;&#39;किन्तु तुम्&zwj;हारी इस बात से मैं सहमत नहीं हो सकता। मेरा ही दृष्&zwj;टान्&zwj;त लो न। मुझसे बढ़कर बैबूरिन को कोई प्&zwj;यार नहीं करता, किन्&zwj;तु मैं उसकी उपस्थिति में कांपने लगता हूं।&#39;&#39;</p>
<p>
	&#39;&#39;वाह, अच्&zwj;छी कही ! तुम्&zwj;हारी बात दूसरी है।&#39;&#39;</p>
<p>
	&#39;&#39;दूसरी कैसे ?&#39;&#39;</p>
<p>
	&#39;&#39;कैसे ? किस तरह ?&#39;&#39; पूनिन बीच में ही बोल उठा। मैं उस समय उसके भाव को ताड़ नहीं सका। वह गरम हो उठा था, यहां तक कि क्रुद्ध भी हो चला था और उसकी बोली में भी पहले जैसी संगीत-ध्&zwj;वनि नहीं रह गई थी।</p>
<p>
	&#39;&#39;नहीं,&#39;&#39; उसने कहा, &#39;&#39;मैं देखता हूं कि तुममें मानव चरित्र परखने योग्&zwj;य दृष्टि नहीं है। तुम लोगों के हृदय की बात भी नहीं जान सकते।&#39;&#39;</p>
<p>
	मैंने उसके कथन का खंडन करना छोड़ दिया...और बातचीत के रूख को बदल देने के खयाल से यह प्रस्&zwj;ताव किया कि पुराने समय की बात याद करके हम दोनों को साथ मिलकर कुछ पढ़ना चाहिए।</p>
<p>
	पूनिन कुछ क्षणों तक मौन रहा। आखिर उसने पूछा, &#39;&#39;प्राचीन कवियों में से ? यथार्थवादी कवियों में से ?&#39;&#39;</p>
<p>
	&#39;&#39;नहीं, एक नये कवि की।&#39;&#39;</p>
<p>
	&#39;&#39;नये कवि की ?&#39;&#39; पूनिन ने अविश्&zwj;वास सूचक भाव में दुहराया।</p>
<p>
	&#39;&#39;पुश्&zwj;किन,&#39;&#39; मैंने जवाब दिया। मुझे अचानक &#39;जिप्&zwj;सी&#39; की याद आ गई, जिसके बारे में कुछ ही दिन पहले टारहोव ने मुझसे कहा था। उसमें एक गीत बूढ़े पति के संबंध में है। पूनिन कुछ कुड़कुड़ाया, लेकिन मैंने उसे सोफा पर बिठला दिया, जिससे वह आराम के साथ ध्&zwj;यानपूर्वक सुन सके। फिर इसके बाद मैंने पुश्&zwj;किन की कविता पढ़नी शुरू की। आखिर उसमें वह पद भी आ गया-</p>
<p>
	<strong>बाबा कहलाये जाने पर मिटी न जिन के मन की चाह।</strong></p>
<p>
	<strong>बासी कढ़ी उबल आई है, देखो इस बूढ़े का ब्&zwj;याह।</strong></p>
<p>
	पूनिन ने उस गीत को अन्&zwj;त तक सुना और फिर एकाएक आवेश में आकर खड़ा हो गया।</p>
<p>
	&#39;&#39;मैं यह नहीं सुन सकता&#39;&#39;-उसने इतने गंभीर आवेश में आकर कहा कि उसके इस कथन का मुझ पर भी प्रभाव पड़े बिना न रहा। &#39;&#39;माफ करो, मैं उस कवि की कविता अब अधिक नहीं सुन सकता। वह एक नीतिभ्रष्&zwj;ट निंदक है। वह एक मिथ्&zwj;यावादी है।...उससे मैं घबरा उठता हूं। मैं यह नहीं सुन सकता। अच्&zwj;छा, बस मुझे जाने दो।&#39;&#39;</p>
<p>
	पूनिन कुछ देर और ठहरे, इसके लिए मैं उसे समझाने-बुझाने की कोशिश करने लगा, किन्&zwj;तु उसने अपनी जिद पर डटे रहने का आग्रह दिखलाया। उसने बार-बार इस बात को दुहराया-&#39;&#39;मुझे घबराहट मालूम हो रही है और मैं ताजी हवा में जाकर सांस लेना चाहता हूं।&#39;&#39; उसके होंठ बराबर धीमे-धीमे कांप रहे थे और वह अपनी आंखों को मुझसे चुरा रहा था, मानो मैंने उसके दिल पर चोट पहुंचाई हो। आखिर वह चला गया। कुछ समय के बाद मैं भी घर से बाहर निकलकर टारहोव से मुलाकात करने के लिए चल पड़ा।</p>
<p>
	बिना किसी प्रकार के शिष्&zwj;टाचार के, बिना किसी से कुछ पूछे, जैसी कि विद्यार्थियों की आदत हुआ करती है, मैं सीधे उसके घर में दाखिल हो गया। पहले कमरे में कोई भी आदमी न था। मैंने टारहोव का नाम लेकर पुकारा और उसका कोई उत्&zwj;तर न पाकर वापस लौटना ही चाहता था कि इतने में पास के एक कमरे का दरवाजा खुला और टारहोव उपस्थित हुआ। उसने अजीब ढंग से मेरी ओर देखा और बिना कुछ बोले ही मुझसे हाथ मिलाया। पूनिन से मैंने जो कुछ सुना था, वह सब उसे बतलाने के लिए आया था। यद्यपि मुझे तुरंत यह मालूम हो गया कि टारहोव से मिलने का मैंने ठीक मौका नहीं चुना था, तथापि थोड़ी देर तक इधर-उधर की बातें करने के बाद आखिर मैंने उसे मानसी के संबंध में बैबूरिन की आकांक्षाएं बतला दीं। इस खबर को सुनकर प्रत्&zwj;यक्ष रूप में वह अधिक विस्मित नहीं जान पड़ा। वह चुपचाप मेज के पास बैठ गया और अपनी आंखों को मेरी तरफ गड़ाये हुए और पहले के समान ही मौन भाव में उसने ऐसे भाव जाहिर किये, मानो वह कहना चाहता हो, &#39;&#39;अच्&zwj;छा, और तुम्&zwj;हें क्&zwj;या कहना है ? जो तुम्&zwj;हारे ख्&zwj;याल हों, उन्&zwj;हें कह डालो।&#39;&#39;</p>
<p>
	मैं गौर के साथ उसके चेहरे की तरफ देखने लगा। उसमें मुझे उत्&zwj;कंठा, कुछ व्&zwj;यंग तथा किंचित अहंकार का भाव दीख पड़ा, किन्&zwj;तु इससे मुझे अपने विचारों को प्रकट करने में कोई रुकावट नहीं हुई। इसके विपरीत उसके संबंध में मेरे मन में यही खयाल पैदा हुआ, &#39;&#39;तुम अपनी शान दिखला रहे हो, इसलिए मैं तुम्&zwj;हें छोडूंगा नहीं।&#39;&#39; मैंने उसे उपयुक्&zwj;त उपदेश देना शुरू किया, &#39;&#39;देखो, आवेशजनित भावनाओं के सामने झुकने में बड़ी बुराई है। प्रत्&zwj;येक आदमी का यह कर्तव्&zwj;य है कि वह दूसरे आदमी की स्&zwj;वतंत्रता तथा व्&zwj;यक्तिगत जीवन के प्रति आदर-भाव रखे। इत्&zwj;यादि।&#39;&#39; इस प्रकार कहते हुए मैं बेतकुल्&zwj;लफी के खयाल से कमरे में इधर-उधर घूमने लगा।</p>
<p>
	टारहोव ने न तो मुझे बीच में टोका, और न वह अपनी जगह से टस-से-मस हुआ। वह सिर्फ अपनी ठुड्डी पर अंगुलियों को दौड़ा रहा था।</p>
<p>
	&#39;&#39;मैं जानता हूं,&#39;&#39; मैंने कहा...(मेरे इस कथन का ठीक उद्देश्&zwj;य क्&zwj;या था, इसकी मुझे भी कोई स्&zwj;पष्&zwj;ट जानकारी न थी- बहुत संभव है कि वह ईर्ष्&zwj;या हो। किन्&zwj;तु इतना तो जरूर था कि वह नीतिनिष्&zwj;ठा नहीं थी।) &#39;&#39;मैं जानता हूं&#39;&#39;-मैंने कहा, &#39;&#39;कि यह आसान नहीं है। यह हंसी की बात नहीं है। मुझे निश्&zwj;चय है कि तुम मानसी को प्&zwj;यार करते हो। और मानसी तुम्&zwj;हें प्&zwj;यार करती है। यह तुम्&zwj;हारे लिए यों ही कोई क्षणिक उमंग नहीं है, किन्&zwj;तु देखो, यदि हम यह मान लें। (यहां मैंने अपने हाथों को मोड़कर छाती पर रखा)...हम यह मान लें कि तुम वासना को तृप्&zwj;त भी कर लो तो इससे क्&zwj;या होगा ? तुम उसके साथ शादी नहीं करोगे, यह तुम खुद भी जानते हो, किन्&zwj;तु अपनी इस कार्यवाही से तुम एक अत्&zwj;युत्&zwj;तम, ईमानदार और उसके उपकारी व्&zwj;यक्ति के सुख का सर्वनाश कर रहे हो...और कौन जानता है...(यहां मेरे चेहरे से एक साथ ही सुतीक्षणता एवं चिन्&zwj;ता का भाव व्&zwj;यक्&zwj;त होने लगा)...कि शायद मानसी के निजी सुख का भी...&#39;&#39;</p>
<p>
	इसी प्रकार मैं कहता चला गया।</p>
<p>
	प्राय: पंद्रह मिनट तक मेरे इस कथन का प्रवाह जारी रहा। टारहोव अब भी मौन था। मैं उसके मौन पर घबराने लगा। मैं समय-समय पर उसकी ओर देख लिया करता था, किन्&zwj;तु इसका अभिप्राय नहीं था कि मुझे इस बात का संतोष हो जाय कि मेरे शब्&zwj;दों का उस पर प्रभाव पड़ रहा है, बल्कि यह जानने का था कि उसने क्&zwj;यों मेरे कथन पर न तो कुछ उज्र ही किया और न अपनी सहमति प्रकट की, बल्कि एक गूंगे और बहरे व्&zwj;यक्ति की तरह चुपचाप बैठा रहा। आखिर मुझे यह अनुमान हुआ कि उसके चेहरे पर परिवर्तन का लक्षण दृष्टिगोचर हो रहा है। उससे बेचैनी और दु:खद विक्षोभ के चिन्&zwj;ह परिलक्षित होने लगे, फिर भी आश्&zwj;चर्य की बात तो यह भी कि...वह उत्&zwj;कण्&zwj;ठा, वह प्रकाश, वह हंसती हुई-सी कोई वस्&zwj;तु, जो, मुझे प्रथम बार टारहोव की ओर दृष्टिपात करने पर दीख पड़ी थी, इस समय भी उसके विक्षुब्&zwj;ध एवं विषण्&zwj;ण मुखमंडल पर विद्यमान थी।</p>
<p>
	मैं यह निश्&zwj;चय नहीं कर सका कि अपने उपदेश की सफलता पर अपने को बधाई दूं, या नहीं, जबकि टारहोव एकाएक उठ खड़ा हुआ और मेरे दोनों हाथों को दबाकर जल्&zwj;दी-जल्&zwj;दी बोलते हुए मुझसे कहा, &#39;&#39;धन्&zwj;यवाद,, तुम्&zwj;हें धन्&zwj;यवाद ! तुम्&zwj;हारा कहना बिल्&zwj;कुल ठीक है,... य&zwj;द्यपि दूसरे पक्ष में यह भी प्रश्&zwj;न हो सकता है कि...आखिर बैबूरिन, जिसके विषय में तुम इतनी डींग मारते हो, है क्&zwj;या चीज? वह एक ईमानदार मूर्ख के सिवा और कुछ भी नहीं है। तुम उसे प्रजातंत्रवादी कहते हो, किन्&zwj;तु है वह महज मूर्ख। बस, वह जो कुछ है, यही। उसके सारे प्रजातंत्रवाद का अर्थ यही है कि उसकी कभी कहीं गुजर नहीं हो सकती !&#39;&#39;</p>
<p>
	&#39;&#39;आह! यही तुम्&zwj;हारा ख्&zwj;याल है! एक मूर्ख की कभी गुजर नहीं हो सकती ? किन्&zwj;तु मैं तुमसे कहूंगा&#39;&#39;-मैंने कुछ गरम होकर कहना शुरू किया, मेरे प्&zwj;यारे ब्&zwj;लाडीमीर निकोलेच, मैं तुमसे यह कहूंगा कि इस जमाने में कहीं भी गुजर न होना एक उत्&zwj;तम और उदार प्रकृति का लक्षण समझा जाता है। जो लोग बेकार होते हैं, जो बुरे होते हैं, वही जहां-तहां अपनी गुजर कर लेते हैं और अपने को प्रत्&zwj;येक परिस्थिति के अनुकूल बना लेते है। तुम कहते हो कि बैबूरिन एक ईमानदार मूर्ख है। क्&zwj;यों, तब क्&zwj;या तुम्&zwj;हारी समझ से बेईमान और चालाक होना उससे अच्&zwj;छा है ?&#39;&#39;</p>
<p>
	&#39;&#39;तुम तो मेरे शब्&zwj;दों को तोड़-मरोड़कर दूसरी ही अर्थ निकालते हो !&#39;&#39; टारहोव जोर से बोला, &#39;&#39;मैं सिर्फ यह कहना चाहता था&zwj; कि मैं उस आदमी को किस रूप में समझता हूं। क्&zwj;या तुम मानते हो कि वह एक अनुपम व्&zwj;यक्ति है ? कदापि नहीं। मुझे उसके जैसे आदमी अपने जीवन में बहुत से मिले हैं । वह अपने चेहरे को जरा गंभीर, मौन, हठी और वक्र बनाकर बैठा रहता है...अहा-हा-हा! बस, तुम कहोगे कि उसके अंदर बहुत कुछ है, किंतु दरअसल उसमें कुछ भी नहीं है, उसके दिमाग में एक भी विचार नहीं है। जो कुछ है, वह सिर्फ आत्&zwj;म-प्रतिष्&zwj;ठा का ख्&zwj;याल है।&#39;&#39;</p>
<p>
	&#39;&#39;अगर आत्&zwj;म-प्रतिष्&zwj;ठा के अलावा और कुछ न भी हो तो भी वह एक सम्मान जनक वस्&zwj;तु है।&#39;&#39; मैं बोल उठा, &#39;&#39;किन्&zwj;तु यह तो बतलाओ कि तुम्हें उसके चरित्र का इस प्रकार अध्&zwj;ययन करने का अवसर कहां मिला? तुम तो उसे जानते भी नहीं। क्&zwj;यों ? या मानसी ने तुमसे उसके बारे में जो कुछ कहा है, उसके आधार पर तुम उसका वर्णन करते हो ?&#39;&#39;</p>
<p>
	टारहोव ने अपने कंधे को हिलाया। &#39;&#39;मानसी और मैं ! हम दोनों में बातचीत करने के लिए और ही विषय हैं। मैं तुमसे यह कहता हूं&#39;&#39; इतना कहते समय उसका सम्&zwj;पूर्ण शरीर अधीरता के कारण कांप उठा, &#39;&#39;मैं तुमसे कहता हूं कि अगर बैबूरिन इतने भले और र्इमानदार स्&zwj;वभाव का है तो वह क्&zwj;योंकर यह नहीं देख पाता कि मानसी उसके उपयुक्&zwj;त जोड़ी नहीं है ? इन दो बातों में एक बात हो सकती है या तो वह जानता है कि वह उसके साथ जो कुछ कर रहा है, वह कृतज्ञता के नाम पर एक प्रकार का अत्&zwj;याचार है...और यदि ऐसा ही हो तो फिर उसकी ईमानदारी कहां रही ? या वह जो कुछ कर रहा है, उसे अच्&zwj;छी तरह समझ नहीं पाता इस हालत में उसे मूर्ख के सिवा और कह ही क्&zwj;या सकते हैं ?&#39;&#39;</p>
<p>
	मैं जवाब देना ही चाहता था, किन्&zwj;तु टारहोव ने फिर मेरे हाथों को जोर से पकड़ लिया और तेजी से कहना शुरू किया, &#39;&#39;यद्यपि...अवश्&zwj;य...मैं यह स्&zwj;वीकार करता हूं कि तुम्&zwj;हारा कहना ठीक है, सहस्रों बार ठीक है। ...तुम मेरे एक सच्&zwj;चे दोस्&zwj;त हो...किन्&zwj;तु अब मुझे कृपया अकेले छोड़ दो।&#39;&#39;</p>
<p>
	मैं हैरत में पड़ गया। &#39;&#39;तुम्&zwj;हें अकेला छोड़ दूं ?&#39;&#39;</p>
<p>
	&#39;&#39;हां, जरूर मुझे अकेला छोड़ दो। क्&zwj;या तुम देखते नहीं, अभी-अभी तुमने जो कुछ कहा है, उस पर अच्&zwj;छी तरह विचार करने दो... मुझे इसमें शक नहीं कि तुम्&zwj;हारा कहना दुरूस्&zwj;त है, किन्&zwj;तु अब मुझे अकेले रहने दो।&#39;&#39;</p>
<p>
	&#39;&#39;तुम इस समय उत्&zwj;तेजित अवस्&zwj;था में हो...&#39;&#39; मैंने कहना शुरू किया।</p>
<p>
	&#39;&#39;उत्&zwj;तेजना ? मैं ?&#39;&#39; टारहोव हंस पड़ा, किन्&zwj;तु फौरन ही उसने अपने को संभाल लिया, &#39;&#39;हां, जरूर मैं उत्&zwj;तेजित हूं। उत्&zwj;तेजित मैं होता नहीं तो क्&zwj;योंकर ? तुम खुद ही कहते हो कि यह कोई हंसी की बात नहीं है। हां, मुझे इस संबंध में अकेले ही विचार करना चाहिए।&#39;&#39; वह अब तक मेरे हाथों को दबा रहा था। &#39;&#39;अच्&zwj;छा, मेरे प्&zwj;यारे दोस्&zwj;त, विदा।&#39;&#39;</p>
<p>
	मैंने विदा होते समय उससे कहा, &#39;&#39;अच्&zwj;छा, विदा !&#39;&#39;</p>
<p>
	वहां से चलते-चलते मैंने आखिर बार टारहोव की ओर देखा। वह प्रसन्&zwj;न मालूम पड़ता था। किन्&zwj;तु किस बात पर? या तो इस बात पर कि मैंने, एक सच्&zwj;चे दोस्&zwj;त और साथी की हैसियत से, उसे उस मार्ग के खतरे से आगाह कर दिया था, जिस पर उसने पांव रखा था-या इस बात पर कि मैं वहां से विदा हो रहा था। तमाम दिन संध्&zwj;याकाल तक मेरे मस्तिष्&zwj;क में नाना प्रकार के विचार चक्&zwj;कर काटते रहे, जब तक कि मैंने पूनिन और बैबूरिन के मकान में प्रवेश नहीं किया। मैं उसी दिन उन लोगों से मिलने गया। मैं यह बात स्&zwj;वीकार किये बिना नहीं रह सकता कि टारहोव के कुछ वाक्&zwj;य मेरे अंतरतम में प्रविष्&zwj;ट हो गये थे...और इस समय भी वे हमारे कानों में गूंज रहे थे।...क्&zwj;या सचमुच यह संभव था कि बैबूरिन...क्&zwj;या यह संभव था कि वह यह नहीं समझता हो कि मानसी उसके उपयुक्&zwj;त जोड़ी नहीं ?</p>
<p>
	पर क्&zwj;या यह संभव हो सकता था बैबूरिन-स्&zwj;वार्थत्&zwj;यागी - बैबूरिन-ईमानदार मूर्ख हो !</p>
<p>
	पूनिन जब मुझसे मिलने आया था तो उसने कहा था, &#39;&#39;हमारे घर पर एक दिन पहले तुम्&zwj;हारे आने की प्रतीक्षा की जा रही थी।&#39;&#39; यह हो सकता है, किन्&zwj;तु आज के दिन तो अवश्&zwj;य ही कोई मेरे आने की आशा नहीं रखता था। मैंने सबको घर पर ही मौजूद पाया और सभी को मेरे आने पर आश्&zwj;चर्य हुआ। बैबूरिन और पूनिन दोनों ही अस्&zwj;वस्&zwj;थ थे। पूनिन के सिर में दर्द हो रहा था। वह एक पलंग पर अपने शरीर को सिकोड़े हुए लेटा था, उसके सिर में रूमाल बंधा हुआ था, और पेशानियों पर ककड़ी के टुकड़े रखे हुए थे। बैबूरिन पित्&zwj;त की बीमारी से पीडि़त था। वह बिल्&zwj;कुल पीला दिख पड़ता था। उसकी आंखों के चारो ओर गोलाकार रेखाएं पड़ गई थीं, भौंहें सिकुड़ी हुई थीं और दाढ़ी के बाल बढ़े हुए थे। वह एक दुल्हे के समान तो नही ही लगता था ! मैंने वहां से चलने की कोशिश की...किन्&zwj;तु उन लोगों ने मुझे जाने नहीं दिया, और चाय पीने के लिए आग्रह किया।</p>
<p>
	संध्&zwj;याकाल वहां प्रसन्&zwj;नतापूर्वक नहीं बीता। यद्यपि मानसी को कोई रोग नहीं था और वह पहले जितनी संकोचशील भी नहीं थी, पर साफ तौर से वह चिढ़ी हुई और क्रुद्ध-सी दीख पड़ती थी... आखिर वह अपने को रोक नहीं सकी और मेरे हाथ में चाय का प्&zwj;याला देते हुए, कान के पास सटकर जल्&zwj;दी-जल्&zwj;दी कहने लगी, &#39;&#39;तुम जो चाहो सो कहो, तुम चाहे जितनी ही कोशिश करो, किन्&zwj;तु उससे कोई फर्क नहीं पड़ सकता !&#39;&#39; मैं ताज्&zwj;जुब में आकर उसकी तरफ देखने लगा और मौका पाकर मैंने चुपके से उसके कान में कहा, &#39;&#39;तुम्&zwj;हारे कहने का क्&zwj;या मतलब है ?&#39;&#39;</p>
<p>
	&#39;&#39;बताऊंगी।&#39;&#39; उसने जवाब दिया। उसकी काली आंखे, उसकी तनी हुई भौंहों के नीचे से क्रुद्ध-भाव में चमकती हुई एक क्षण तक मेरे चेहरे पर गड़ी रहीं, फिर फौरन ही वहां से हट गईं, &#39;&#39;मेरे कहने का मतलब यह है कि आज तुमने वहां जो कुछ कहा था, वह सब मैंने सुन लिया और इन निरर्थक बातों के लिए तुम्&zwj;हें धन्&zwj;यवाद देती हूं, क्&zwj;योंकि जैसा तुम चाहते हो, वैसा किसी भी तरह से हो नहीं सकता।&#39;&#39;</p>
<p>
	&#39;&#39;तुम वहां मौजूद थीं?&#39;&#39; मेरे मुह से अनजाने यह निकल पड़ा... किन्&zwj;तु इसी समय बैबूरिन का ध्&zwj;यान इधर आकृष्&zwj;ट हुआ और उसने हम लोगों की ओर देखा। मानसी मेरे पास से खिसक गई।</p>
<p>
	दस मिनट के बाद वह किसी तरह फिर मेरे पास आ पहुंची। उसे देखने से मालूम पड़ता था कि वह कोई साहसिक एवं भयंकर बात मुझसे कहने के लिए उत्&zwj;सुक हो, मानो वह अपने संरक्षक के सामने ही, उसकी सावधान दृष्टि के नीचे ही, सिर्फ उसे संदेह नहीं हो, इतना बचाकर, उन बातों को मुझसे कह देना चाहती हो। यह तो एक जानी हुई बात है कि किसी खतरनाक खाई-खंदक के ऊपर बिल्&zwj;कुल किनारे पर चलना स्त्रियों का एक प्रिय कौतुक है। &#39;&#39;हां, मैं वहां मौजूद थी।&#39;&#39; मानसी ने धीमे स्&zwj;वर में कहा। उस समय उसकी आक़ृति में कोई परिवर्तन नहीं दीख पड़ता था। सिर्फ उसके नथुने कुछ-कुछ कांप रहे थे। &#39;&#39;हां, अगर बैबूरिन मुझसे पूछ बैठे कि मैं तुम्हारे कानों में लग कर क्&zwj;या कह रही हूं तो उससे इसी वक्&zwj;त सारी बातें कह दूंगी। मुझे उसकी परवाह क्&zwj;यों होने लगी ?&#39;&#39;</p>
<p>
	&#39;&#39;जरा सावधान,&#39;&#39; मैंने उससे प्रार्थना की। &#39;&#39;मेरा सचमुच ख्&zwj;याल है कि वे लोग हमें देख रहे हैं।&#39;&#39;</p>
<p>
	&#39;&#39;मैं तुमसे कहती हूं, मैं उनकी सारी बातें सुनने के लिए बिल्&zwj;कुल तैयार हूं। फिर हमें देख ही कौन रहा है? उनमें एक तो गुड़ी-मुड़ी बीमार पड़ा है और कुछ भी नहीं सुनता, दूसरा अपने गंभीर दार्शनिक विचार में डुबा है। तुम डरो मत।&#39;&#39; मानसी की आवाज कुछ ऊंची हो उठी और उसके गालों पर क्रमश: एक प्रकार की फीकी लाली दौड़ गई। उसके चेहरे पर यह लाली खूब फबती थी और इतनी सुंदर वह पहले कभी मालूम नहीं हुई थी। मेज को साफ करते हुए और चाय के प्&zwj;याले तथा तश्&zwj;तरी को अपने-अपने स्&zwj;थान पर रखते हुए, वह कमरे में तेजी के साथ इधर-उधर घूम-फिर रही थी। उस समय ऐसा मालूम पड़ता था, मानो अपनी सहज स्&zwj;वतंत्र चाल-ढाल से वह किसी को चुनौती दे रही हो। उसे देखने से प्रतीत होता था, मानो वह कह रही हो, &#39;&#39;तुम चाहे जैसे मेरी आलोचना करो, किन्&zwj;तु मैं तो अपने ढंग पर ही चलती रहूंगी और मुझे तुम्&zwj;हारा कुछ डर भी नहीं है।&quot;</p>
<p>
	मैं इस बात को छिपा नहीं सकता कि उस शाम मानसी मुझे बहुत ही आकर्षक जान पड़ी। &#39;&#39;हां,&#39;&#39; मैंने अपने मन में सोचा, &#39;&#39;यह एक छोटी चंडी है-यह एक नये ढंग की है...यह अनुपम है। दिल पर चोट किस तरह पहुंचाई जा सकती है, यह इन हाथों को मालूम है...किन्&zwj;तु इससे क्&zwj;या ? कोई हर्ज नहीं !&#39;&#39;</p>
<p>
	&#39;&#39;पैरेमन सेमोनिच,&#39;&#39; वह एकाएक चिल्&zwj;ला उठी, &#39;&#39;क्&zwj;या प्रजातंत्र एक ऐसा साम्राज्&zwj;य नहीं है, जिसमें प्रत्&zwj;येक व्&zwj;यक्ति अपनी इच्&zwj;छानुसार कार्य कर स&zwj;के ?&#39;&#39;</p>
<p>
	&#39;&#39;प्रजातंत्र राज्&zwj;य साम्राज्य नहीं है।&#39;&#39; बैबूरिन ने अपने हाथों को ऊपर उठाकर, भौंहों को सिकोड़ते हुए, जवाब दिया, &#39;&#39;वह एक प्रकार की सामाजिक संस्&zwj;था है, जिसमें प्रत्&zwj;येक बात कानून और न्&zwj;याय पर अवलम्बित रहती है।&#39;&#39;</p>
<p>
	&#39;&#39;तब,&#39;&#39; मानसी कहने लगी, &#39;&#39;प्रजातंत्र राज्&zwj;य में कोई व्&zwj;यक्ति किसी दूसरे व्&zwj;यक्ति पर अत्&zwj;याचार नहीं कर सकता ?&#39;&#39;</p>
<p>
	&#39;&#39;नहीं।&#39;&#39;</p>
<p>
	&#39;&#39;और प्रत्&zwj;येक व्&zwj;यक्ति अपनी इच्&zwj;छानुसार कार्य करने को स्&zwj;वतंत्र है ?&#39;&#39;</p>
<p>
	&#39;&#39;पूर्ण स्&zwj;वतंत्र ।&#39;&#39;</p>
<p>
	&#39;&#39;आह! यही तो मैं जानना चाहती थी।&#39;&#39;</p>
<p>
	&#39;&#39;तुम क्&zwj;यों जानना चाहती हो ?&#39;&#39;</p>
<p>
	&#39;&#39;ओह, मैं चाहती थी-मैं तुमसे यही बात कहलाना चाहती थी।&#39;&#39;</p>
<p>
	&#39;&#39;हमारी यह नवयुवती नई बातें सीखने के लिए उत्&zwj;सुक है।&#39;&#39;-पूनिन सोफे पर बोल उठा।</p>
<p>
	जब मैं रास्&zwj;ते से होकर बाहर जाने लगा तो मानसी मेरे साथ हो ली। पर उसका ऐसा करना शिष्&zwj;टाचार की दृष्टि से नहीं, बल्कि उसी धूर्ततायुक्&zwj;त उद्देश्&zwj;य से था। उससे विदा ग्रहण करते हुए मैंने पूछा, &#39;&#39; क्&zwj;या तुम सचमुच उसे इतना अधिक प्&zwj;यार कर सकती हो ?&#39;&#39;</p>
<p>
	&#39;&#39;उसे मैं प्&zwj;यार करती हूं या नहीं, यह मेरा काम है।&#39;&#39; उसने उत्&zwj;तर दिया, &#39;&#39;जो होना है, वह होकर ही रहेगा।&#39;&#39;</p>
<p>
	&#39;&#39;देखो, तुम जो कुछ करना चाहती हो, उससे सावधान हो जाओ। आग के साथ मत खेलो...वह तुम्&zwj;हें जला डालेगी।&#39;&#39;</p>
<p>
	&#39;&#39;सर्दी से ठिठुरकर मरने की अपेक्षा जलकर मरना कहीं अच्&zwj;छा है! तुम अपनी नेक सलाह अपने पास ही रखो। तुम यह कैसे कह सकते हो कि वह मेरे साथ शादी नहीं करेगा ? अथवा तुम यह कैसे जानते हो कि मैं विवाह करने की विशेष इच्&zwj;छा रखती हूं ? यदि मेरा सर्वनाश हो जाय...तो इससे तुम्&zwj;हें क्&zwj;या ?&#39;&#39;</p>
<p>
	मेरे बाहर होने पर उसने दरवाजा बन्&zwj;द कर दिया। मुझे यह याद है, घर जाते हुए मैं कुछ प्रसन्&zwj;नता के साथ यह सोचने लगा कि मेरा मित्र टारहोव अपनी इस नवीन ढंग की प्रेयसी को पाकर बड़ी विपत्ति में पड़ेगा...उसे यह सुख बहुत मंहगा पड़ेगा। पर वह इसे पाकर सुखी होगा, यह बात मैं खेदपूर्वक अनुभव कर रहा था।</p>
<p>
	इस घटना को बीते तीन दिन हो चुके थे। मैं अपने कमरे में लिखने की मेज के पास बैठा था। उस समय मैं कोई विशेष काम नहीं कर रहा था, बल्कि जलपान के लिए तैयार हो रहा था। मुझे सनसनाहट की आवाज मालूम हुई। मैंने सिर उठा कर देखा और देखते ही मेरे होश उड़ गये। मैं जड़वत् बन गया। मेरी आंखों के सामने एक कठोर, भयानक, सफेद छाया-मूर्ति खड़ी दीख पड़ी। वह पूनिन की मूर्ति थी। वह अर्द्धनिमीलित नेत्रों से मेरी ओर देख रहा था, उसकी पलकें धीरे-धीरे झपकी ले रही थीं। उसकी आंखों से निश्&zwj;चेष्&zwj;ट भय का भाव-वैसा ही भय, जैसा संत्रस्&zwj;त खरगोश में पाया जाता है-व्&zwj;यक्&zwj;त हो रहा था। उसकी भुजाएं उसके दोनों बगलों में छड़ी जैसी लटक रही थीं।</p>
<p>
	&#39;&#39;पूनिन&zwj;, तुम्&zwj;हें क्&zwj;या हुआ है? तुम यहां कैसे आये? क्&zwj;या तुम्&zwj;हें किसी ने देखा नहीं? बात क्&zwj;या है? बोलो न !&#39;&#39;</p>
<p>
	&#39;&#39;वह भाग गई।&#39;&#39; पूनिन ने रूद्ध कंठ से बहुत ही धीमी आवाज में उत्&zwj;तर दिया, जो मुश्किल से सुनाई पड़ती थी।</p>
<p>
	&#39;&#39;यह तुम क्&zwj;या कहते हो ?&#39;&#39;</p>
<p>
	&#39;&#39;वह भाग गई।&#39;&#39;- उसने फिर दुहराया।</p>
<p>
	&#39;&#39;कौन ?&#39;&#39;</p>
<p>
	&#39;&#39;मानसी। वह रात में ही निकल गई और एक परचा छोड़ गई है।&#39;&#39;</p>
<p>
	&#39;&#39;परचा ?&#39;&#39;</p>
<p>
	&#39;&#39;हां, उसने लिखा है-&#39;मैं तुम्&zwj;हें धन्&zwj;यवाद देती हूं। मैं फिर वापस नहीं लौटूंगी। मेरी तलाश में न रहना।&#39; हमने ऊपर-नीचे सब जगह छान डाली। रसोइये से पूछ-ताछ की, किन्&zwj;तु उसे भी कुछ पता नहीं। जोर से नहीं बोल सकता। मुझे माफ करना। मेरा गला बैठ गया है।&#39;&#39;</p>
<p>
	&#39;&#39;मानसी तुम्&zwj;हें छोड़कर चली गई!&#39;&#39; मैंने विस्मित होकर कहा, &#39;&#39;बड़ी मूर्ख निकली! मि. बैबूरिन तो अवश्&zwj;य ही अत्&zwj;यंत निराश हुए होंगे। वह अब क्&zwj;या करना चाहते हैं ?&#39;&#39;</p>
<p>
	&#39;&#39;कुछ भी करना नहीं चाहते। मैं गवर्नर जनरल के पास जाना चाहता था, पर उन्&zwj;होंने मना कर दिया। मैं पुलिस को इसकी सूचना देना चाहता था। उन्&zwj;होंने उसके लिए भी मना कर दिया और बहुत नाराज हुए। वह कहते हैं, &#39;&#39;मानसी स्&zwj;वतंत्र है। मैं उसके किसी काम में बाधा नहीं देना चाहता।&#39;&#39; वह इस हालत में भी अपने ऑफिस में काम करने गये हैं। परंतु देखने में वह जिन्&zwj;दा जैसे नहीं, बल्कि मुर्दा मालूम पड़ते हैं। वह मानसी को बहुत ज्&zwj;यादा प्&zwj;यार करते थे...हां ! हम दोनों उसे कितना प्&zwj;यार करते थे!&#39;&#39;</p>
<p>
	इसी वक्&zwj;त पूनिन को देखकर मुझे पहले-पहल यह मालूम हुआ कि वह लकड़ी की बनी हुई एक जड़ मूर्ति नहीं, बल्कि एक सजीव प्राणी है। उसने अपनी दोनों मुट्ठियों को ऊपर उठा कर अपनी खोपड़ी पर रखा, जो हाथीदांत की तरह चमक रही थी।</p>
<p>
	&#39;&#39;कृतघ्&zwj;न बालिका !&#39;&#39; उसने आह-भरी आवाज में चिल्&zwj;ला कर कहा, &#39;&#39;किसने तुम्&zwj;हें खिलाया-पिलाया-उढ़ाया-पहनाया और पाल-पोसकर बड़ा किया? किसने तुम्&zwj;हारे लिए चिन्&zwj;ता की और अपना सारा तन-मन प्राण तुम पर न्&zwj;योछावर कर दिया... और तुमने इन सारी बातों को भुला दिया! यदि तुम मुझे छोड़ देतीं तो सचमुच वह कोई बड़ी बात न होती, पर पैरेमन सेमोनिच को ... पैरेमन...&#39;&#39;</p>
<p>
	मैंने पूनिन से बैठ जाने और आराम करने की प्रार्थना की।</p>
<p>
	पूनिन ने अपना सिर हिलाया, &#39;&#39;नहीं, मैं नहीं बैठूंगा। मैं तुम्&zwj;हारे पास आया हूं...मैं नहीं जानता, किसलिए। मैं विक्षिप्&zwj;त-सा हो रहा हूं। घर पर अकेले बैठे रहना भयानक जान पड़ता है। मैं अपने को क्&zwj;या करूंगा ? मैं कमरे के बीच खड़ा होकर अपनी आंखों को मूंद लेता हूं और &#39;&#39;मानसी !&#39;&#39; नाम लेकर पुकारता हूं। पागल होने का यही तरीका है। मगर नहीं, मैं व्&zwj;यर्थ की बातें क्&zwj;यों बक रहा हूं ? मुझे मालूम है कि मैं तुम्&zwj;हारे पास किसलिए आया हूं। तुमको याद होगा कि उस दिन तुमने मुझे वह महा निकृ&zwj;ष्&zwj;ट कविता पढ़कर सुनाई थी...तुम्&zwj;हें यह भी स्&zwj;मरण होगा कि उसमें एक वृद्ध पति का जिक्र आया है। तुमने ऐसा क्&zwj;यों किया था ? क्&zwj;या तुम्&zwj;हें उस समय कुछ मालूम हुआ था...या तुमने कुछ अनुमान किया था ?&#39;&#39; पूनिन ने मेरी ओर दृष्टिपात किया, &#39;&#39;पिओटर पिट्रोविच।&#39;&#39; वह एकाएक चिल्&zwj;ला उठा और उसका सारा शरीर कांपने लगा, &#39;&#39;तुम शायद जानते हो कि वह कहां है ? मेरे सहृदय मित्र, मुझे बताओ, वह किसके पास गई है ?&#39;&#39;</p>
<p>
	मैं घबरा गया और मेरी आंखें नीचे की ओर झुक गईं।</p>
<p>
	&#39;&#39;शायद अपनी चिट्ठी में उसने कुछ लिखा हो।&#39;&#39; मैंने कहना शुरू किया।</p>
<p>
	&#39;&#39;उसने लिखा है कि मैं आप लोगों को छोड़कर जा रही हूं, क्&zwj;योंकि मै किसी और ही व्&zwj;यक्ति से प्रेम करती हूं। मेरे प्&zwj;यारे नेक दोस्&zwj;त, तुम यह जरूर जानते हो कि वह कहां है ? उसे बचाओ, हम लोगों को वहां ले चलो। हम उसे वापस लौट आने के लिए कहेंगे। जरा सोचो तो कि वह कैसे व्&zwj;यक्ति का सर्वनाश कर रही है।&#39;&#39;</p>
<p>
	पूनिन का चेहरा एकदम लाल हो उठा। ऐसा मालूम पड़ता था, मानो उसके सिर में खून दौड़ गया हो। वह धम-से घुटनों के बल गिर पड़ा। &#39;&#39;मित्र हमें बचाओ। हमें वहां ले चलो।&#39;&#39;</p>
<p>
	मेरा नौकर दरवाजे पर आया और चकित होकर चुपचाप खड़ा-खड़ा यह सब दृश्&zwj;य देखता रहा।</p>
<p>
	मैंने बड़ी मुश्किल से पूनिन को उठाकर खड़ा किया और उसे यह विश्&zwj;वास दिलाया कि अगर इस संबंध में मुझे किसी के प्रति कुछ संदेह भी हो तो फौरन उसी दम और खासकर दोनों साथ मिलकर कुछ नहीं कर सकते, क्&zwj;योंकि इससे हमारे सारे प्रयत्&zwj;न निष्&zwj;फल हो जायेंगे। मैंने उसे यह भी विश्&zwj;वास दिलाया कि इस मामले में भरसक प्रयत्&zwj;न करने के लिए मैं तैयार हूं, मगर किसी बात के लिए जवाबदेह नहीं होऊंगा। पूनिन ने मेरा विरोध नहीं किया और असल में मेरी बातों को उसने सुना भी नहीं। वह सिर्फ समय-समय पर कातर स्&zwj;वर में दुहराता रहा, &#39;&#39;उसे बचाओ, उसे और बैबूरिन को बचाओ।&#39;&#39; आखिर वह रो पड़ा। &#39;&#39;कम-से-कम एक बात तो बताओ।&#39;&#39; उसने पूछा, &#39;&#39;क्&zwj;या वह सुंदर है ? नवयुवक है ?&#39;&#39;</p>
<p>
	&#39;&#39;हां, वह नवयुवक है।&#39;&#39; मैंने उत्&zwj;तर दिया।</p>
<p>
	&#39;&#39;वह नवयुवक है।&#39;&#39; पूनिन ने इस वाक्&zwj;य को अपने गालों के आंसू पोंछते हुए दुहराया, &#39;&#39;और यह युवती नई...बस, इसी से यह व्&zwj;याधि खड़ी भई !&#39;&#39;</p>
<p>
	उसके मुंह से यह छन्&zwj;द-बद्ध वाक्&zwj;य संयोग से निकल पड़ा, क्&zwj;योंकि बेचारे पूनिन की प्रवृत्ति उस समय छन्&zwj;द-रचना की ओर थोड़े ही थी। मैं एक बार फिर उसके असंबद्ध वाक्&zwj;य-प्रवाह अथवा उसके मूक हास्&zwj;य को ही सुनने के लिए बुहत कुछ न्&zwj;योछावर कर देता किन्&zwj;तु हाय! उसकी वह वक्&zwj;तृत्&zwj;व शक्ति सदा के लिए विलीन हो गयी और फिर मुझे उसका हास्&zwj;य कभी सुनाई नहीं दिया।</p>
<p>
	मैंने उसे विदा किया कि ज्&zwj;यों&zwj; ही मुझे कोई बात निश्चित रूप में मालूम होगी, मैं उसे सूचित कर दूंगा। टारहोव के नाम का मैंने कोई जिक्र नहीं किया। पूनिन एकाएक बिल्कुल निस्&zwj;तब्&zwj;ध हो गया। &#39;&#39;बहुत अच्&zwj;छा, बहुत अच्&zwj;छा, महाशय, आपको धन्&zwj;यवाद।&#39;&#39;</p>
<p>
	उसने करूणोत्&zwj;पादक मुख से कहा और &#39;महाशय&#39; शब्&zwj;द का व्&zwj;यवहार किया, जैसा उसने पहले कभी नहीं किया था, &#39;&#39;सिर्फ एक बात का ध्&zwj;यान रखना। पैरेमन सेमोनिच से कुछ भी नहीं कहना, नहीं तो वह नाराज हो जायेगा। सारांश यह कि उसने इस विषय की चर्चा की बिल्&zwj;कुल मनाही कर दी है। अच्&zwj;छा, महाशय, अब विदा होता हूं।&#39;&#39;</p>
<p>
	ज्&zwj;योंही वह उठा और अपनी पीठ को मेरी ओर घुमाया, मुझे यह देखकर बड़ा आश्&zwj;चर्य हुआ कि वह कितना दीन एवं दुर्बल हो गया है। वह दोनों पांवों से लंगड़ाकर चलता था और हरेक पग पर घूम जाता था।</p>
<p>
	&#39;&#39;यह बुरा लक्षण है। इसका अर्थ यह है कि इसका अन्&zwj;त निकट है।&#39;&#39; मैंने सोचा।</p>
<p>
	यद्यपि मैंने पूनिन से वादा किया था कि मैं मानसी का पता लगाऊंगा और अगस्&zwj;त में उसी दिन टारहोव के यहां जाने के लिए चल पड़ा, तथापि मुझे किसी बात का पता चलने की तनिक भी उम्&zwj;मीद नहीं थी, क्&zwj;योंकि मुझे यह निश्&zwj;चय था कि या तो वह अपने घर पर मौजूद नहीं होगा और हुआ भी तो वह मुझसे मिलने से इनकार कर देगा। मेरा यह अनुमान गलत निकला। मैंने टारहोव को घर पर मौजूद पाया। वह मुझसे मिला और जो कुछ जानना चाहता था, वह सब मैंने जान लिया, लेकिन उससे कोई फायदा नहीं हुआ। ज्&zwj;यों&zwj;ही मैंने उसके दरवाजे के चौखट को पार किया, टारहोव दृढ़तापूर्वक तेजी के साथ मुझसे मिलने आया। उस समय उसकी आंखें चमक रहीं थी और उनसे ज्&zwj;योति निकल रही थी। उसका चेहरा बहुत मनोहर और कान्तिपूर्ण बन गया था। उसने दृढ़ता के साथ फुर्ती से कहा, &#39;&#39;सुनो, पेटया, मेरे मित्र, तुम जिस काम से आये हो और तुम जो कुछ कहना चाहते हो, वह मैं समझता हूं। मगर मैं तुम्&zwj;हें सावधान किये देता हूं कि अगर तुम मानसी के विषय में या उसके कार्य के संबंध में, अथवा जिस मार्ग को मैंने अपनी सहज-बुद्धि के अुनसार ग्रहण किया है, उस विषय में एक शब्&zwj;द भी कहोगे तो फिर हम दोनों मित्र के रूप में नही रहेंगे। हम दोनों परिचित के रूप में भी नहीं रह जायेंगे और तब मैं तुमसे कहूंगा कि मेरे साथ एक अपरिचित व्&zwj;यक्ति-जैसा व्&zwj;यवहार करो।&#39;&#39;</p>
<p>
	मैंने टारहोव पर दृष्टि डाली। वह भीतर से इस तरह कांप रहा था, मानो सितार का तार कसकर खींचा गया हो। उसके सम्&zwj;पूर्ण शरीर में झनझनाहट जैसी आवाज हो रही थी। वह बड़ी मुश्किल से अपने यौवन के उच्&zwj;छवास एवं आवेश को दबाकर रख सकता था। आनंदातिरेक के कारण वह आत्&zwj;म-विभोर हो गया था-उसकी आत्&zwj;मा आनंदसागर में तल्&zwj;लीन हो गई थी।</p>
<p>
	&#39;&#39;क्&zwj;या यह तुम्&zwj;हारा अंतिम निश्&zwj;चय है ?&#39;&#39; मैंने खेदपूर्वक पूछा।</p>
<p>
	&#39;&#39;हा, पेटया, मेरे मित्र, यह मेरा अंतिम निश्&zwj;चय है।&#39;&#39;</p>
<p>
	&#39;&#39;ऐसी हालत में मेरे लिए तुमसे विदा मांगने के सिवा और कुछ कहना नहीं है।&#39;&#39;</p>
<p>
	टारहोव ने धीरे से अपनी पलकों को नीचा कर लिया। उस समय वह मारे आनंद के फूला नहीं समाता था।</p>
<p>
	&#39;&#39;अच्&zwj;छा, पेटया, विदा !&#39;&#39; उसने कुछ-कुछ नाक से बोलते और मुस्&zwj;कराते हुए तथा अपने सफेद दाँतों को दिखलाते हुए कहा।</p>
<p>
	मैं अब क्&zwj;या करता ! मैंने उसे आनंदोपभोग करने के लिए छोड़ दिया। ज्&zwj;योंही मैंने बाहर निकलकर दरवाजा बंद किया, कमरे का दूसरा दरवाजा भी बंद हो गया-इसे मैंने खुद अपने कानों से सुना।</p>
<p>
	दूसरे दिन मैं भरे हुए दिल से, पांव घसीटता हुआ, अपने अभागे परिचितों से मिलने के लिए उनके स्&zwj;थान पर गया।</p>
<p>
	मैं मन-ही-मन यह आशा कर रहा था-मानव-प्रकृति की यह दुर्बलता है- कि वे मुझे अपने घर पर नहीं मिलेंगे, किन्तु इस बार भी मैने धोखा खाया। दोनों घर पर ही मौजूद थे। तीन दिनों के अंदर उन लोगों में जो परिवर्तन हो चुका था, वह किसी भी व्&zwj;यक्ति को खटके बिना नहीं रह सकता था। पूनिन का चेहरा प्रेत जैसा सफेद और मैला-कुचैला दीख पड़ता था। वह पहले जैसा बातूनी अब बिल्&zwj;कुल नहीं रह गया था। वह लापरवाही के साथ धीरे-धीरे पहले जैसे ही अस्&zwj;फुट स्&zwj;वर में बोला और कुछ घबराया-सा मालूम पड़ने लगा। उधर बैबूरिन संकोचशील, सिकुड़ा हुआ-सा जान पड़ता था और इतना काला हो गया था, जितना पहले कभी नहीं था वैसे तो अच्&zwj;छे-से-अच्&zwj;छे मौके पर भी वह मौन रहता था, पर वह अब कभी-कभी कुछ शब्&zwj;द उच्&zwj;चारण करने के सिवा और कुछ नहीं बोलता था। उसके चेहरे पर पत्&zwj;थर जैसी कठोरता का भाव जमा हुआ-सा मालूम पड़ता था।</p>
<p>
	मेरे लिए चुप रहना असंभव हो गया, पर मैं कहता भी तो क्&zwj;या? मैंने पूनिन के कान में चुपके से कहा, &quot;मुझे कुछ भी पता नहीं चला और मैं तुम्&zwj;हें सलाह दूंगा कि उसकी कुछ भी आशा न रखो।&#39;&#39;</p>
<p>
	पूनिन ने अपनी छोटी-छोटी फूली हुई लाल आँखों से -उसके चेहरे में सिर्फ यही लाली रह गयी थी-मेरी ओर देखा और अस्&zwj;फुट स्&zwj;वर में कुछ बड़बड़ाया। फिर इसके बाद वहां से लंगड़ाता हुआ चला गया। मैं पूनिन से जो कुछ कह रहा था, उसे शायद बैबूरिन अनुमान से ताड़ गया और अपने बंद होंठों को-जो इस कदर कसकर बंद थे, मानो लेर्इ से आपस में सटे हुए हों- खोलते हुए सावधान स्&zwj;वर में कहा, &#39;&#39;महाशय, पिछली दफा जब आप हम लोगों से मिलने आये थे, उसके बाद हम लोगों के यहां एक अप्रिय घटना हो गई है। हम लोगों की नवयुवती मित्र मानसी ने हमारे साथ रहना असुविधाजनक समझकर हमें छोड़ देने का निश्चय किया है और इस संबंध में उसने हमें लिखित सूचना दे दी है। यह विचार कर कि हमें उसके ऐसा करने के इरादे में रूकावट डालने का कोई हक नहीं है, हम लोगों ने उसे अपने विचारानुसार जैसा वह सर्वोत्&zwj;तम समझे, वैसा करने के लिए स्&zwj;वतंत्र छोड़ दिया है। हमें विश्&zwj;वास है कि सुखी होगी।&#39;&#39; अंतिम वाक्य जोड़ते हुए उसने कुछ प्रयत्&zwj;न के साथ कहा, &#39;&#39;और मैं आपसे प्रार्थना करता हूं कि इस विषय का अब कोई जिक्र न कीजिये, क्&zwj;योंकि इस प्रकार की चर्चा व्&zwj;यर्थ है और कष्&zwj;टप्रद भी।&#39;&#39;</p>
<p>
	&#39;&#39;सो यह भी टारहोव के समान ही मुझे मानसी के संबंध में कुछ बोलने से मना करता है।&#39;&#39; यही विचार मेरे मन में उदित हुआ और मन-ही-मन मैं इस पर आश्&zwj;चर्य किये बिना न रह सका। तभी तो बैबूरिन जीनो की इतनी ज्&zwj;यादा कद्र करता है। मेरी इच्&zwj;छा हुई कि उस तत्&zwj;व ज्ञानी के संबंध में कुछ बातें उसे बता दूं, पर मेरी जबान से कोई बात ही न निकली और यह अच्&zwj;छा ही हुआ।</p>
<p>
	फिर मैं जल्&zwj;द ही वहां से अपने काम पर चला गया। विदा होते समय न तो पूनिन ने और न बैबूरिन ने ही फिर से मिलने की बात की। दोनों एक ही शब्&zwj;द का उच्&zwj;चारण किया, &#39;&#39;विदा!&#39;&#39;</p>
<p>
	पूनिन ने &#39;टेलीग्राफ&#39; पुस्&zwj;तक-जिसे मैंने उसे ला दिया था- मुझे लौटा दी, मानो यह कहते हुए कि &#39;&#39;मुझे अब ऐसी चीज की दरकार नहीं है।&#39;&#39;</p>
<p>
	इसके एक सप्&zwj;ताह बाद एक विचित्र घटना हुई। बसंत ऋतु का सहसा आरम्&zwj;भ हो चुका था। दोपहर में अट्ठारह डिग्री तक गर्मी पहुंच चुकी थी। पृथ्&zwj;वी पर चारों ओर हरियाली ही हरियाली नजर आ रही थी। मैंने भाड़े पर एक टट्टू लिया और उस पर सवार होकर शहर के बाहर पहाड़ की तरफ सैर के लिए निकल पड़ा। सड़क पर मुझे एक छोटी गाड़ी दिखाई पड़ी, जिसमें एक जोड़ा तेज घोड़े जुते हुए थे। उनके कानों तक कीचड़ भरा था, पूछें गुथी हुई थीं और गरदन तथा आगे के बालों में लाल रंग के रेशमी कपड़े लिपटे हुए थे। उनका साज शिकारियों के घोड़ों जैसा था। तांबे का मंडल और झब्&zwj;बे लटक रहे थे। एक चुस्&zwj;त युवक कोचवान बिना आस्&zwj;तीन का नीले रंग का कोट, पीले रंग की धारीदार रेशमी कमीज और मयूर के पंखों से सजी हुई एक फेल्&zwj;ट टोपी पहने हुए उन घोड़ों को हांक रहा था। उसकी बगल में शिल्&zwj;पकार या वणिक श्रेणी की एक लड़की फूलदार रेशमी जाकेट पहने और बड़ा सा लम्&zwj;बा रूमाल सिर में लपेटे बैठी थी। वह खुशी के मारे उछाल रही थी। कोचवान भी हंस रहा था। मैंने अपने टट्टू को एक तरफ कर लिया और तेजी से जाती हुई उस प्रसन्&zwj;न जुगल जोड़ी की ओर विशेष ध्&zwj;यान नहीं दिया। इतने में हठात् उस युवक ने घोड़े को आवाज दी...।</p>
<p>
	तब मुझे पता लगा-अरे, यह तो टारहोव की जैसी आवाज मालूम होती है। मैं इधर-उधर देखने लगा। हां, वह टारहोव ही था-अवश्&zwj;य वही था। किसानों की पोशाक पहने हुए था और उसकी बगल में मानसी के सिवा और कौन हो सकती थी ?</p>
<p>
	किन्&zwj;तु उसी क्षण उनके घोड़ो ने अपनी चाल तेज की और एक मिनट के अंदर ही वे दृष्टि से ओझल हो गये। मैंने उनके पीछे टट्टू दौड़ाकर ले जाने की कोशिश की, किन्&zwj;तु मेरा टट्टू बूढ़ा था, जो चलते समय एक ओर से दूसरी ओर मटककर चलता था, और अपनी चाल से चलने की अपेक्षा दौड़ाकर ले जाने में वह और भी सुस्&zwj;त हो जाता था।</p>
<p>
	&#39;&#39;प्&zwj;यारे दोस्&zwj;त ! खूब जी भर कर मौज कर लो ?&#39;&#39; मैंने धीरे से बड़बड़ाकर कहा।</p>
<p>
	यहां पर मुझे यह भी बता देना चाहिए कि इस पूरे हफ्ते में मैने टारहोव को नहीं देखा था, यद्यपि मैं तीन बार उसके कमरे में गया। वह घर पर कभी नहीं रहता था। बैबूरिन और पूनिन इन दोनों में किसी से भी मेरी मुलाकात नहीं हुई। मैं उन लोगों से मिलने भी नहीं गया।</p>
<p>
	टट्टू पर सवार होकर बाहर जाने में मुझे सर्दी लग गई थी। यद्यपि मौसम बहुत गर्म था, तथापि हवा चुभती हुई-सी चल रही थी। मैं बहुत बीमार हो गया और जब चंगा हुआ तो अपनी दादी के साथ, डॉक्&zwj;टर की सलाह से, स्&zwj;वास्&zwj;थ्&zwj;य लाभ करने के लिए देहात चला गया। फिर मैं मास्&zwj;को नहीं आया। शरद ऋतु में मैं पीटर्सबर्ग-विश्&zwj;वविद्यालय में भर्ती हो गया।</p>
<p align="center">
	3</p>
<p>
	1849</p>
<p>
	सात नहीं, बल्कि पूरे बारह वर्ष बीत गये और मैंने अपने जीवन के बत्&zwj;तीसवें वर्ष में पदार्पण किया था। मेरी दादी को मरे हुए बहुत दिन हो गये थे। मैं पीटर्सबर्ग-गृह विभाग के एक पद पर काम करता था। टारहोव मेरी दृष्टि से दूर हो गया था। वह फौज में भर्ती होकर चला गया था और प्राय: हमेशा प्रांतों में ही रहा करता था। हम दोनों में दो बार मुलाकात हो चुकी थी, और पुराने दोस्&zwj;त के रूप में दूसरे को देखकर प्रसन्&zwj;न भी हुए थे, पर बातचीत में पुरानी बातों का जिक्र नहीं आया। आखिरी बार जब हम दोनों मिले थे, उस समय वह-यदि मुझे ठीक स्&zwj;मरण है-एक विवाहित पुरुष बन चुका था।</p>
<p>
	गर्मी के मौसम में, एक दिन जब हवा बिल्&zwj;कुल बंद थी, मैं गोरोहोवे स्&zwj;ट्रीट में यों ही चक्&zwj;कर लगा रहा था और अपने दफ्तर के कामों को कोस रहा था, जिसके कारण मुझे पीटर्सबर्ग में और शहर की गर्मी, दुर्गंध और धूल में रहना पड़ता था, मार्ग में मुझे एक मुर्दा मिला। वह एक टूटी-फूटी मुर्दा ढोने वाली गाड़ी पर रखा हुआ था, सिर पर लकड़ी की एक पुरानी ताबूत फटे-पुराने काले कपड़े से आधी ढकी हुई थी। ऊबड़-खाबड़ मार्ग पर चलने के कारण गाड़ी में जोर-जोर से जो झटका लगता जाता था, उससे वह ताबूत भी ऊपर-नीचे हिल-डुल रहा था। उस गाड़ी के साथ गंजे सिर वाला एक बूढ़ा आदमी जा रहा था।</p>
<p>
	मैंने उसकी ओर देखा। उसका चेहरा परिचित-सा मालूम पड़ा। उसने भी अपनी आंखे मेरी ओर कीं...अरे, यह तो बैबूरिन था।</p>
<p>
	मैंने अपनी टोपी उतार ली, उसके पास गया, अपना नाम बतलाया और उसके साथ-साथ चलने लगा।</p>
<p>
	&#39;&#39;आप किसे दफनाने जा रहे हैं ?&#39;&#39; मैंने पूछा।</p>
<p>
	उसने कहा, &#39;&#39;निकेंडर विवेलिच पूनिन को !&#39;&#39;</p>
<p>
	मुझे यह पहले ही अनुमान हो गया था कि वह इसी नाम का उच्&zwj;चारण करेगा, पर फिर भी उसके मुंह से यह नाम सुनकर मेरा हृदय दु:खित हो उठा। दिल बैठ गया। पर मुझे इस बात की खुशी अवश्&zwj;य थी कि मुझे अपने एक पुराने दोस्&zwj;त के प्रति अंतिम सम्&zwj;मान प्रदर्शित करने का संयोग मिल गया।</p>
<p>
	&#39;&#39;क्&zwj;या मैं आपके साथ चल सकता हूं, पेरामन सेमोनिच ?&#39;&#39;</p>
<p>
	&#39;&#39;जैसी आपकी मर्जी ? मैं इसके पीछे-पीछे अकेला ही जा रहा था। अब हम दो हो जायेंगे।&#39;&#39;</p>
<p>
	एक घंटे से अधिक हम लोग चलते रहे। मेरा साथी आगे-आगे चल रहा था। चलते समय न तो उसकी आंखे ऊपर की ओर उठती थीं और न उसकी जबान ही हिलती थी। अंतिम बार जब मैंने उसे देखा था, तब से अब तक वह बिल्&zwj;कुल बूढ़ा हो गया था। उसके लाल चेहरे पर झुर्रियां पड़ गई थीं और उसके बाल सफेद हो गये थे। बैबूरिन को अपने जीवन में बराबर कठिनाइयों का सामना करना पड़ा था, परिश्रम और दु:ख झेलने पड़े थे, जिनके चिन्&zwj;ह उसकी सम्&zwj;पूर्ण आकृति से साफ दीख रहे थे। अभाव और गरीबी उसके जीवन के साथ बड़ी बेरहमी से पेश आई थीं।</p>
<p>
	अन्&zwj;त्&zwj;येष्टि-क्रिया समाप्&zwj;त होने और पूनिन का नश्&zwj;वर शरीर सदा के लिए भूमिसात हो जाने के बाद बैबूरिन दो मिनट तक उस नवनिर्मित मिट्टी के स्&zwj;तूप के निकट खुले सिर और नतमस्&zwj;तक खड़ा रहा, फिर उसने अपने क्षीण एवं विकृत चेहरे और शुष्&zwj;क बैठी हुई आंखें मेरी ओर करके मुझे गंभीरतापूर्वक धन्&zwj;यवाद दिया। इसके उपरान्&zwj;त वह वहां से चलने के लिए तैयार हुआ, पर मैंने उसे रोक रखा।</p>
<p>
	&#39;&#39;आप इस समय कहां रहते हैं, पेरामन सेमोनिच? मैं आपके घर आकर मिलना चाहता हूं। मुझे इस बात का बिल्&zwj;कुल ख्&zwj;याल नहीं था कि आप पीटर्सबर्ग में रहते हैं। हम दोनों अपने पुराने दिनों की याद कर सकते हैं और अपने पुराने दोस्&zwj;त की चर्चा भी कर सकते हैं।&#39;&#39;</p>
<p>
	बैबूरिन ने तत्&zwj;काल मुझे जवाब नहीं दिया।</p>
<p>
	&#39;&#39;मुझे पीटर्सबर्ग आये हुए दो वर्ष हो गये।&#39;&#39; आखिर उसने कहा, &#39;&#39;मैं शहर के अंतिम भाग में रहता हूं, पर यदि तुम सचमुच मेरा घर देखना चाहते हो तो आना।&#39;&#39;</p>
<p>
	उसने अपना पता-ठिकाना मुझे देते हुए कहा, &#39;&#39;शाम को आना। उस समय हम बराबर घर पर ही रहते हैं...हम दोनों ही रहते हैं।&#39;&#39;</p>
<p>
	&#39;&#39;आप दोनों कौन ?&#39;&#39;</p>
<p>
	&#39;&#39;मैं विवाहित हूं। मेरी पत्&zwj;नी आज कुछ अस्&zwj;वस्&zwj;थ है। इसलिए वह नहीं आई। इस निरर्थक रस्&zwj;म को पूरा करने के लिए एक आदमी ही काफी है। इन बातों पर विश्&zwj;वास ही कौन करता है?&#39;&#39;</p>
<p>
	मुझे बैबूरिन के अंतिम शब्&zwj;दों पर आश्&zwj;चर्य हुआ, पर मैंने कुछ भी न कहा। फिर एक गाड़ी वाले को बुलाया और बैबूरिन से उस पर सवार होकर उसके घर चलने के लिए कहा, पर उसने अस्&zwj;वीकार कर दिया।</p>
<p>
	उसी दिन संध्&zwj;या को मै उससे मिलने गया। मार्ग में मैं बराबर पूनिन के संबंध में ही सोचता रहा। मुझे उस समय की याद आ गई, जब मैं पहले-पहल उससे मिला था। उन दिनों वह कितना उल्&zwj;लासपूर्ण और प्रसन्&zwj;नचित जान पड़ता था। फिर इसके बाद मास्&zwj;को आकर वह कितना संयमशील बन गया था- खासकर अंतिम बार जब मैंने उसे देखा था। और अब तो वह अपने जीवन से आखिरी हिसाब-किताब कर चुका था। इससे तो यही मालूम पड़ता है कि जीवन अपना पावना पाई-पाई चुका लेने के लिए उतारू हो जाता है। बैबूरिन विबोर्गस्&zwj;की मुहल्&zwj;ले के एक छोटे से घर में रहा करता था। इस मकान को देखकर मुझे उसकी मास्&zwj;को की झोपड़ी की याद आ गई। पीटर्सबर्ग में वह जिस मकान में रहता था, वह उससे भी अधिक भद्दा मालूम पड़ा।</p>
<p>
	जब मैं उसके कमरे में दाखिल हुआ, वह एक कोने में अपने हाथों को घुटनों पर रखे एक कुर्सी पर बैठा था। एक मोमबत्&zwj;ती मंद ज्&zwj;योति से जल रही थी और उसका झुका हुआ सफेद सिर कुछ-कुछ चमक रहा था। उसने मेरे कदमों की आहट सुनी, चौंककर उठ खड़ा हुआ और मेरा इस रूप में हार्दिक स्&zwj;वागत किया, जिसकी मुझे आशा न थी। कुछ मिनटों के बाद उसकी स्त्री भी वहां आ गई। मैंने फौरन पहचान लिया कि वह मानसी थी- और तब यह बात मेरी समझ में आई कि बैबूरिन ने क्&zwj;यों मुझे अपने घर आने के लिए आमंत्रित किया था। वह मुझे यह दिखाना चाहता था कि आखिर उसकी चीज उसे मिल गयी। मानसी में बहुत परिवर्तन हो गया था, उसका चेहरा, उसका स्&zwj;वर, उसके तौर-तरीके-सब कुछ बदले हुए से मालूम होते थे, पर सबसे बड़ा परिवर्तन जो हुआ था, वह उसकी आंखों में। पहले ऐसा मालूम पड़ता था, मानो वे द्रोहपूर्ण सुंदर आंखे जीवन्&zwj;त रूप में नयनवाण चलाती हों, वे आंखे चुपके से चमक उठती थीं और उनकी वह चमक चकाचौंध पैदा करने वाली होती थी, उनके कटाक्ष चुभते से हुआ करते थे, किन्&zwj;तु अब वे ही आंखे किसी वस्&zwj;तु को सरल, शान्&zwj;त एवं स्थिर भाव से देखा करती थीं। उनकी पुतलियों में पहले जैसी कान्ति अब नहीं रह गई थी। उसकी कोमल एवं शिथिल दृष्टि से ऐसा मालूम पड़ता था, मानो कह रही हो-&#39;&#39;मैं अब पालतू बन गई हूं। मैं अब भली मानस हूं।&#39;&#39; उसकी अनवरत विनीत मुस्&zwj;कुराहट से भी यही भाव झलक रहा था। उसके कपड़े भी इसी भाव में द्योतक थे-भूरा रंग और उस पर छोटे-छोटे छींटे। वह मेरे पास आई और मुझसे बोली, &#39;&#39;क्&zwj;या आप मुझे पहचानते है ?&#39;&#39; उसके इस प्रकार पूछने में कुछ भी झिझक नहीं मालूम पड़ती थी, पर इसका कारण यह नहीं था कि उसमें लज्&zwj;जा-भाव नहीं रह गया था, या कि अतीत काल की उसकी स्&zwj;मृति नष्&zwj;ट हो चुकी थी, बल्कि इसका कारण यह था कि उसका क्षुद्र अहंभाव अब बिल्&zwj;कुल नष्&zwj;ट हो चुका था।</p>
<p>
	मानसी ने पूनिन के विषय में बहुत कुछ बातों कीं। वह एक समान स्&zwj;वर में बातचीत करती थी और उसके उस स्&zwj;वर में भी अब पहले जैसा तेज नहीं रह गया था। मुझे उससे मालूम हुआ कि पूनिन अंतिम कई वर्षों में बहुत कमजोर हो गया था और उसकी प्रकृति बालक जैसी हो गई थी। उसकी यह प्रकृति इस सीमा तक पहुंच गई थी कि यदि उसे खेलने के लिए खिलौने नहीं मिलते थे तो वह अत्&zwj;यंत दु:खित हो उठता था। लोग तो यही कहा करते थे कि वह रद्दी चीजों से खिलौने बनाकर बेचा करता है, मगर असल में बात यह थी कि वह उन खिलौनों से खुद खेला करता था। कविता के लिए उसके हृदय में जो व्&zwj;यसन था, वह अंत तक उसमें कायम रहा और उसे अगर कोई बात याद थी तो वह सिर्फ कविता ही थी। मृत्&zwj;यु से कई दिन पूर्व उसने रोसिएड की कुछ पंक्तियां पढ़कर सुनाई थीं। पर मुश्किल से वह उसी तरह डरा करता था, जिस तरह बच्&zwj;चे हौआ से डरा करते हैं। बैबूरिन के प्रति उसकी जो अनुरक्ति थी, वह अन्&zwj;त तक एक समान बनी रही। बराबर एक रूप में उसकी पूजा करता रहा और अंत काल में भी जबकि वह मृत्&zwj;यु के अंधकारपूर्ण आवरण से आच्&zwj;छादित हो रहा था, उसने कांपती हुई जबान में, &#39;उपकारकर्ता&#39; शब्&zwj;द का उच्&zwj;चारण किया था। मुझे मानसी से यह भी मालूम हुआ कि मास्&zwj;को की घटना के बाद भी बैबूरिन को दुर्भाग्&zwj;यवश एक बार फिर सारे रूस की खाक छाननी पड़ी थी और वह लगातार एक काम से दूसरे काम पर मारा-मारा फिरता रहा। पीटर्सबर्ग में ही उसे फिर एक प्राईवेट नौकरी मिल गई थी, पर अपने मालिक से कुछ अनबन हो जाने के कारण कई दिन पहले उसने मजबूर होकर वह काम भी छोड़ दिया था। वजह यह थी कि बैबूरिन ने मजदूरों को पक्ष लेने का साहस दिखलाया था।</p>
<p>
	मानसी के शब्&zwj;दों के साथ जो मुस्&zwj;कुराहट बनी रहती थी, उससे चिन्तित होकर मैं सोच में पड़ गया था। उसके पति की आकृति को देखकर मेरे हृदय में जो भावना उत्&zwj;पन्&zwj;न हुई थी, उसे उसकी मुस्&zwj;कुराहट ने बिल्&zwj;कुल पक्&zwj;का कर दिया था। उन दोनों को किसी प्रकार अपनी जीविका मात्र चलाने के लिए भी कठिन परिश्रम करना पड़ता था, इसमें तो कोई शक नहीं था। हम लोगों के वार्तालाप में बैबूरिन ने बहुत थोड़ा भाग लिया। वह जितना दु:खित जान पडता था, उससे कहीं अधिक व्&zwj;यस्&zwj;त मालूम पड़ता था। ऐसा प्रतीत होता था, मानो कोई चिन्&zwj;ता उसे स&zwj;ता रही हो।</p>
<p>
	&#39;पैरोमन सेमोनिच, यहां आओ।&#39;&#39; रसोइए ने एकाएक दरवाजे पर हाजिर होकर क&zwj;हा।</p>
<p>
	&#39;&#39;क्&zwj;यों, क्&zwj;या है ? क्&zwj;या चाहिए ?&#39;&#39; उसने सशंकित होकर पूछा।</p>
<p>
	&#39;&#39;यहां तो आओ।&#39;&#39; रसोइए ने फिर जोर देते हुए अपनी बातों को दुहराया। बैबूरिन ने अपने कोट का बटन लगाया और वहां से बाहर चला गया।</p>
<p>
	जब मैं वहां मानसी के साथ अकेला रह गया तो उसने मेरी तरफ कुछ-कुछ बदली हुई दृष्टि से देखा और बदले हुए स्&zwj;वर में बिना मुस्&zwj;कुराहट के कहा, &#39;&#39;पीटर पेट्रोविच, मैं नहीं जानती कि तुम अब मेरे बारे में क्&zwj;या सोचते हो, पर इतना मैं अवश्&zwj;य कहूंगी कि तुम्&zwj;हें याद होगा कि मैं पहले क्&zwj;या थी। उस समय मैं अत्&zwj;याभिमानी और क्षुद्रहृदया थी। भली मानस नहीं थी। मैं सिर्फ अपने सुख के लिए जीना चाहती थी, पर मैं तुम्&zwj;हें यह बता देना चाहती हूं कि जब मैं परित्&zwj;यक्&zwj;ता होकर इधर-उधर मारी-मारी फिर रही थी और मृत्&zwj;यु की बाट जोह रही थी, या अपने इस जीवन का अंत कर डालने के लिए अपने दिल में हिम्&zwj;मत लाने की चेष्&zwj;टा कर रही थी, ऐसे समय में एक बार फिर मेरी मुलाकात पहले की तरह पैरोमन सेमोनिच से हुई, और उसने मुझे फिर बचा लिया। उसके मुंह से ऐसा एक शब्&zwj;द भी नहीं निकला, जो मेरे दिल पर चोट पहुचावे-निंदा का या उलाहने का-एक शब्&zwj;द भी नहीं। उसने मुझसे कुछ पूछा तक नहीं। मैं इस उदारतापूर्ण व्&zwj;यवहार के योग्&zwj;य नहीं थी, पर उसने मुझे प्&zwj;यार किया और मैं उसकी पत्&zwj;नी बन गई। मैं करती भी क्&zwj;या ? मैं मरने में भी सफल न हुई थी और अपने इच्&zwj;छानुसार जी भी नहीं सकती थी। ऐसी हालत में मैं क्&zwj;या करती ? जो हो, उसकी यह दया ही थी, जिसके लिए मुझे कृतज्ञ होना चाहिए। बस, यह मेरी रामकहानी है।&#39;&#39;</p>
<p>
	इतना कहकर वह चुप हो गई और एक क्षण के लिए मेरी ओर से उसने मुंह फेर लिया। इस समय भी उसके होंठों पर विनीत मुस्&zwj;कुराहट खेल रही थी। &#39;&#39;मेरा यह जीवन सुखकर है या नहीं, यह सवाल पूछने की जरूरत नहीं।&#39;&#39; मुझे उसकी मुस्&zwj;कुराहट में यही अर्थ छिपा हुआ जान पड़ा।</p>
<p>
	इसके बाद हम दोनों की बातचीत साधारण विषयों पर होने लगी। मानसी ने मुझसे कहा कि पूनिन एक बिल्&zwj;ली भी छोड़ गया है, जिसे वह बहुत चाहता था। उसके मरने के बाद से वह बिल्&zwj;ली छत के ऊपर के कमरे में चली गई है और वहीं रहा करती है और बराबर &#39;म्&zwj;याऊं-म्&zwj;याऊं&#39; करती रहती है, मानो वह किसी को पुकार रही हो। पड़ोस के लोग उससे बहुत डरते हैं और यह सोचते हैं कि पूनिन की आत्&zwj;मा बिल्&zwj;ली के रूप में प्रकट हुई है।</p>
<p>
	&#39;&#39;पैरोमन सेमोनिच किसी विषय को लेकर चिन्तित से मालूम पड़ते थे।&#39;&#39; मैंने कहा।</p>
<p>
	&#39;&#39;आह ! तुमने यह बात आखिर ताड़ ली ?&#39;&#39; मानसी ने एक लम्&zwj;बी सांस ली &#39;&#39;चिन्तित होना उनके लिए अनिवार्य है। मुझे तुम्&zwj;हें यह बताने की जरूरत नहीं कि पैरोमन सेमोनिच अब तक अपने सिद्धांतो पर स्थिर हैं। इस समय जो देश की दशा है, उससे तो उनके सिद्धांतो की और भी अधिक पुष्टि होती है।&#39;&#39; (पुराने जमाने में जब वह मास्&zwj;को में रहा करती थी, उस समय से अब के उसके कहने के ढंग में भिन्&zwj;नता थी। उसके वाक्&zwj;यों में एक प्रकार की साहित्यिक अभिरूचि-सी जान पड़ी थी) यद्यपि मैं यह नहीं जानती कि मैं आप पर विश्&zwj;वास कर सकती हॅू या नहीं; और आप मेरी बातों को किस रूप में सुनेंगे।&#39;&#39;</p>
<p>
	&#39;&#39;आप यह क्&zwj;यों ख्&zwj;याल करती हैं कि आप मुझ पर विश्&zwj;वास नहीं कर सकतीं ?&#39;&#39;</p>
<p>
	&#39;&#39;इसलिए कि आप सरकारी नौकर हैं। एक अधिकारी भी हैं।&#39;&#39;</p>
<p>
	&#39;&#39;तो, इससे क्&zwj;या ?&#39;&#39;</p>
<p>
	&#39;&#39;इसका यह अर्थ है कि आप राजभक्&zwj;त हैं।&#39;&#39;</p>
<p>
	मानसी की इस सरलता पर मैं अपने मन में विस्&zwj;मय करने लगा। मैंने कहा, &#39;&#39;जो सरकार मेरे अस्तित्&zwj;व तक से अवगत नहीं है, उसके प्रति मेरा क्&zwj;या रूख है, इस संबंध में आपसे क्&zwj;या कहूं ! पर आप अपने मन में निश्चिंत रहिये। मैं आपके साथ विश्&zwj;वासघात नहीं करूंगा। जितना आप कल्&zwj;पना करती हैं, उससे कहीं अधिक मैं आपके पति की भावनाओं के प्रति सहानुभूति रखता हूं।&#39;&#39;</p>
<p>
	मानसी ने अपना सिर हिलाया।</p>
<p>
	&#39;&#39;हां, आप ठीक कहते हैं&#39;&#39;- उसने कुछ हिचकिचाहट के साथ कहना शुरू किया, &#39;&#39;किन्&zwj;तु देखिए, बात दरअसल यह है कि पैरोमन सेमोनिच की भावनाओं के शीघ्र ही कार्यरूप में परिणत होने की संभावना है। वे अब छिपाकर नहीं रखी जा सकतीं। हमारे ऐसे अनेक साथी हैं, जिनका अब हम परित्&zwj;याग नहीं कर सकते।&#39;&#39;- मानसी ने एकाएक इस तरह बोलना बंद कर दिया, मानो उसने अपनी जबान काट ली हो। उसके अंतिम शब्&zwj;दों को सुनकर मैं चकि&zwj;त और कुछ-कुछ भयभीत-सा हो उठा। शायद उस समय का मेरा आंतरिक भाव मेरे चेहरे से व्&zwj;यक्&zwj;त हो रहा था और मानसी मेरे इस भाव को ताड़ गई थी।</p>
<p>
	जैसा कि मैं ऊपर कह चुका हूं, हम दोनों की बातचीत सन् 1849 में हुई थी। बहुत से लोगों को अब भी याद है कि वह जमाना कितना विपत्तिपूर्ण और कठिन था और सेंट पीटर्सबर्ग में किन घटनाओं द्वारा उसका निदर्शन हुआ था। बैबूरिन के चाल-चलन में, उसके सम्&zwj;पूर्ण हाव-भाव में, जो कुछ विलक्षणताएं मालूम पड़ती थी, उनसे मैं खुद विस्मित हो रहा था। उसने एक बार नहीं, बल्कि दो बार सरकारी कार्रवाई के संबंध में तथा उच्&zwj;च अधिकारियों के बारे में इतनी घोर कटुता एवं घृणा से जिक्र किया था कि मैं हक्&zwj;का-बक्&zwj;का-सा हो गया था। एक दिन अकस्&zwj;मात् बैबूरिन ने मुझसे पूछा था।</p>
<p>
	&#39;&#39;अजी, यह तो बताइये कि आपने अपने किसानों को स्&zwj;वतंत्र कर दिया या नहीं?&#39;&#39;</p>
<p>
	मुझे बाध्&zwj;य होकर यह बात स्&zwj;वीकार करनी पड़ी कि मैंने अभी तक नहीं किया।</p>
<p>
	&#39;&#39;क्&zwj;यों? मैं समझता हूं, तुम्&zwj;हारी दादी मर चुकी है?&#39;&#39;</p>
<p>
	मुझे मजबूर होकर यह भी स्&zwj;वीकार करनी पड़ा।</p>
<p>
	&#39;&#39;यह बिल्&zwj;कुल ठीक है कि आप रईस लोग&#39;&#39; बैबूरिन ने धीरे से बड़बड़ाते हुए कहा, &#39;&#39;दूसरों के हाथों से अपना मतलब निकालना, अपना उल्&zwj;लू सीधा करना, खूब जानते हैं।&#39;&#39;</p>
<p>
	उसके कमरे में सबसे स्&zwj;पष्&zwj;ट स्&zwj;थान में वेलिन्&zwj;स्&zwj;की का सुप्रसिद्ध रेखाचित्र टंगा हुआ था, मेज पर बैस्&zwj;टूजेब द्वारा सम्&zwj;पादित पोलर स्&zwj;टार, नामक पत्र की एक पुरानी जिल्&zwj;द रखी थी।</p>
<p>
	रसोइए के पुकारने पर बैबूरिन बाहर चला गया। उसके बाद बहुत समय बीत जाने पर भी वह वापस नहीं लौटा। मानसी कुछ बेचैन सी-होकर बार-बार उस दरवाजे की ओर देखती थी, जिससे होकर बैबूरिन बाहर गया था। आखिर&zwj; उसकी प्रतीक्षा मानसी के लिए असहृा हो उठी। वह उठ बैठी और मुझसे क्षमा याचना करते हुए उसी दरवाजे से वह भी बाहर निकल गयी। पन्&zwj;द्रह मिनट के बाद वह अपने पति के साथ फिर वापस लौटी। उन दोनों ही के चेहरे से-जैसा मैंने समझा था- चिन्&zwj;ता का भाव झलक रहा था, पर एकाएक बैबूरिन के चेहरे ने एक विभिन्&zwj;न कटु, उन्&zwj;मत जैसा भाव धारण कर लिया।</p>
<p>
	&#39;&#39;आखिर, इसका अंत क्&zwj;या होगा?&#39;&#39; उसने एकाएक झटकती हुई सिसकती आवाज में, जो उसके लिए बिल्&zwj;कुल नई बात थी, अपनी भयानक आंखों को इधर-उधर अपने चारों ओर बेचैनी के साथ दौड़ाते कहना शुरू किया, &#39;&#39;लोग इस आशा में दिन काट रहे हैं कि शायद एक दिन अवस्&zwj;था सुधर जाय और हम स्&zwj;वतंत्रतापूर्वक रहते हुए स्&zwj;वतंत्र वायुमंडल में स्&zwj;वच्&zwj;छन्&zwj;दता के साथ सांस ले सकें, पर यहां तो बिल्&zwj;कुल उल्&zwj;टा ही नजर आता है -हर एक तरफ हालत दिन-पर-दिन बिगड़ती ही जा रही है। हम गरीबों का शोषण करके धनवानों ने हमें बिल्&zwj;कुल खोखला बना डाला है। अपनी जवानी में मैंने धैर्यपूर्वक सब कुछ बर्दाश्&zwj;त किया। उन्&zwj;होंने...शायद...मुझे पीटा भी...हां।&#39;&#39; उसने इतना कहा और फिर तेजी के साथ अपनी एड़ी के बल घूमकर और मेरी ओर झपट्टा-सा मारते हुए मुखातिब होकर बोला, &#39;&#39;मेरे जैसे वृद्ध पुरूष को शारीरिक दण्&zwj;ड दिया गया। हां, दूसरे अत्&zwj;याचारों का मैं जिक्र नहीं करूंगा। किन्&zwj;तु क्&zwj;या सचमुच हमारे सामने इसके सिवा और कोई दूसरा उपाय नहीं है कि हम फिर उन पुराने दिनों की याद करें? इस समय नवयुवकों के साथ जैसा व्&zwj;यवहार हो रहा है। उससे तो धैर्य की सीमा का भी अतिक्रमण हो जाता है। उससे सहनशीलता को सीमा भंग हो चुकी है। हां, जरा ठहरिये।&#39;&#39;</p>
<p>
	मैंने बैबूरिन को इस दशा में पहले कभी नहीं देखा था। मानसी तो भय के मारे ऐसी हो रही थी कि काटो तो खून नही। बैबूरिन ने एकाएक खांसते हुए गला साफ किया फिर एक स्&zwj;थान पर बैठ गया। अपनी उपस्थिति से बैबूरिन या मानसी को तंग करना अच्&zwj;छा न समझकर मैंने वहां से चल देने का निश्&zwj;चय किया और उन लोगों से विदा मांगने ही जा रहा था कि एकाएक दूसरे कमरे का दरवाजा खुला और एक आदमी की शक्&zwj;ल वहां दीख पड़ी। यह शक्&zwj;ल उस रसोइए की नहीं थी, बल्कि बिखरे हुए बाल और भयानक चेहरे वाले एक नवयुवक की थी।</p>
<p>
	&#39;&#39;मामला कुछ गड़बड़ है, बै&zwj;बूरिन, कुछ गड़बड़ है!&#39;&#39; उसने शीघ्रतापूर्वक कम्पित स्&zwj;वर में कहा और मुझ अपरिचित व्&zwj;यक्ति को वहां देखकर उसी क्षण वहां से गायब हो गया।</p>
<p>
	बैबूरिन उस नवयुवक के पीछे दौड़ा। मैंने मानसी से हाथ मिलाया और अपने हृदय में अनिष्&zwj;ट की आशंका करता हुआ वहां से चल दिया।</p>
<p>
	&#39;&#39;कल पधारिए।&#39;&#39; मानसी ने चिन्&zwj;तापूर्वक धीरे से कहा।</p>
<p>
	&#39;&#39;अवश्&zwj;य आऊंगा।&#39;&#39; मैंने जवाब दिया।</p>
<p>
	दूसरे दिन सुबह मैं बिछौने से उठा भी नहीं था कि मेरे नौकर ने मेरे हाथ में मानसी का एक पत्र दिया। उसने लिखा था-</p>
<p>
	&#39;&#39;प्रिय पीटर पेट्रोविच, आज रात में पुलिस पैरोमन सेमोनिच को गिरफ्तार करके ले गई है, किले में या और कही, यह मैं नहीं जानती। उन लोगों ने मुझे कुछ नहीं बताया। पुलिस ने हमारे कुल कागजातों की छानबीन कर डाली, बहुतों पर मुहर लगा दी और उन्&zwj;हें अपने साथ लेती गई। हमारे पुस्&zwj;तकों और पत्रों की भी यही दशा हुई है। कहते हैं, शहर में बहुत से लोग गिरफ्तार किये गये हैं। आप अनुमान कर सकते हैं कि मुझ पर इस समय कैसी बीत रही है? अच्&zwj;छा ही हुआ कि निकेडर वेवोलिच पूनिन यह सब देखने के लिए जीवित नहीं रहे। बहुत ही उपयुक्&zwj;त समय पर वह इस संसार से महाप्रस्&zwj;थान कर गये। अब मुझे बतलाइये कि मैं इस हालत में क्&zwj;या करूं? मैं अपने लिए भयभीत नहीं होती- मैं भूखी नहीं मरूंगी- किन्&zwj;तु पैरोमन सेमोनिच की चिन्&zwj;ता मुझे बेचैन बनाये डालती है। हमारी स्थिति के लोगों के यहां आने में अगर आपको भय नहीं मालूम हो तो यहां पधारने की कृपा कीजिये।</p>
<p>
	आपकी विश्&zwj;वस्&zwj;त</p>
<p>
	मानसी&quot;</p>
<p>
	इसके आधा घंटे के बाद मैं मानसी के पास पहुंच गया।</p>
<p>
	मुझे देखकर उसने अपना हाथ आगे बढ़ाया। यद्यपि उसके मुंह से एक शब्&zwj;द भी नहीं निकला, किन्&zwj;तु उसके मुखमंडल पर कृतज्ञता की एक झलक दौड़ गई। आज भी वह कल की ही पोशाक पहने थी। उसके चेहरे से यह साफ-साफ जाहिर होता था कि वह रात भर बिल्&zwj;कुल नहीं सोई थी। उसकी आंखें जगने के कारण लाल हो रही थीं-आंसुओं के कारण नहीं। वह फूट-फूटकर रोई नहीं थी उसकी वृत्ति भी उस समय रोने की नहीं थी। वह कुछ काम करना चाहती थीं। अपने ऊपर आई विपत्ति से संग्राम करना चाहती थी। वही पुरानी स्&zwj;फूर्ति, वही शक्ति, वही दृढ़ संकल्&zwj;प एक बार फिर मानसी में प्रकट हो आये थे। यद्यपि क्रोध से उसका कण्&zwj;ठवरोध-सा हो रहा था, किन्&zwj;तु क्रोध प्रकट करने के लिए उसे समय कहां था? बैबूरिन को किस प्रकार से बचाया जाय, इन बातें को छोड़कर वह और किसी विषय में सोच ही नहीं सकती थी। वह फौरन जाना चाहती थी, उसके छुटकारे की मांग पेश करना चाहती थी। मगर जाय भी तो किसके पास? किसे दरखास्&zwj;त दे और क्&zwj;या अर्ज करे? इन्&zwj;हीं विषयों पर वह बातचीत करना चाहती थी-इन्&zwj;हीं के संबंध में मेरी सलाह लेना चाहती थी।</p>
<p>
	मैं उसे सान्&zwj;त्&zwj;वना देने लगा। धैर्य धारण करने का उसे उपदेश दिया। शुरू में तो सिवा इंतजार करने के और कुछ करना ही नहीं था और यथासंभव बैबूरिन के संबंध में पूछताछ करके पता लगाना था। इस वक्&zwj;त जब मामला शुरू भी नहीं हुआ था और न उसका रंग-ढंग ही मालूम हुआ था, कोई निश्&zwj;चयात्&zwj;मक उपाय काम में लाना निरी मूर्खता और अज्ञानता होती। यदि मैं कोई विशेष महत्&zwj;वपूर्ण तथा प्रभावशाली व्&zwj;यक्ति होता तो उस अवस्&zwj;था में भी मुझसे इस काम में सफलता की आशा रखनी मूर्खता होती । पर मेरे जैसा एक तुच्&zwj;छ अधिकारी इस मामले में कर ही क्&zwj;या सकता था? बेचारी मानसी का क्&zwj;या कहना! उसके तो प्रभावशाली मित्र बिल्&zwj;कुल थे ही नहीं।</p>
<p>
	इन सब बातों को स्&zwj;पष्&zwj;ट रूप में उससे कहना सहज नहीं था। किन्&zwj;तु आखिर वह मेरे तर्क&zwj;-विर्तक को समझ गई। यह बात भी उसने समझ ली कि मैंने जो यह कहा था कि इस समय सब प्रयत्&zwj;न व्&zwj;यर्थ होंगे, सो किसी अहंभाव से प्रेरित होकर नहीं कहा।</p>
<p>
	&#39;&#39;लेकिन यह तो बतलाओ, मानसी&#39;&#39; मैंने कहना शुरू किया, जब वह एक कुर्सी पर जा बैठी(अब तक तो वह खड़ी-खड़ी ही बातें कर रही थी, मानो वह बैबूरिन की सहायता के लिए फौरन रवाना हो जाना चाहती हो!) &#39;&#39;पैरोमन सेमानिच इस उम्र में इस तरह के मामले में क्&zwj;यों कर फंस गये? मुझे तो यह विश्&zwj;वास है कि इसमें सिर्फ ऐसे ही नौजवान पड़े हुए हैं, जैसा एक व्&zwj;यक्ति कल तुम्&zwj;हें चेतावनी देने आया था&#39;&#39;</p>
<p>
	&#39;&#39;वे नौजवान हमारे दोस्&zwj;त हैं।&#39;&#39;-मानसी ने जोर देकर कहा। इस समय भी उसकी आंखें पहले जैसी ही चमक उठीं और तीर की तरह तेज होने लगीं। ऐसा मालूम पड़ता था, मानो उसके अन्&zwj;तस्थल से कोई दृढ़ और दुर्दमनीय भाव उदित हो रहा हो। उसके इस भाव को देखकर मुझे अचानक &#39;एक नवीन ढंग की लड़की&#39;- ये शब्&zwj;द याद आ गये, जो टारहोव ने उसके संबंध में कभी प्रयुक्&zwj;त किये थे।&#39;&#39;जहां राजनैतिक सिद्धांत&#39; इन दो शब्&zwj;दों पर विशेष जोर लिहाज नहीं।&#39;&#39; मानसी ने &#39;राजनैतिक सिद्धांत&#39; इन दो शब्&zwj;दों पर विशेष जोर दिया। उसे देखकर यह ख्&zwj;याल होता था कि अपने समस्&zwj;त शोक के बीच भी अपने को मेरे सामने इस नवीन अप्रत्&zwj;याशित चरित्र में-एक सुसंस्&zwj;कृत प्रौढ़ा स्&zwj;त्री के रूप में, एक प्रजातंत्रवादी की योग्&zwj;य पत्&zwj;नी के रूप में-प्रदर्शित करने में उसे कुछ अप्रियता नहीं मालूम पड़ती थी। &#39;&#39;कुछ बूढ़े आदमी ऐसे होते हैं, जिनमें नौजवानों की अपेक्षा अधिक जवानी होती है।&#39;&#39; वह बोली-&#39;&#39;और वे आत्&zwj;म-त्&zwj;याग भी अधिक कर सकते हैं। किन्&zwj;तु सवाल यह नहीं है।&#39;&#39;</p>
<p>
	&#39;&#39;मैं समझता हुं, मानसी&#39;&#39; मैंने कहा, &#39;&#39;तुम बात को कुछ बढ़ाकर कह रही हो। पैरोमन सेमोनिच के चरित्र से परिचित होते हुए मुझे यह पहले ही जान लेना चाहिए था कि वह प्रत्&zwj;येक सच्&zwj;ची उमंग के साथ सहानुभूति रखेंगे, परन्&zwj;तु इसके साथ-साथ मैंने उन्&zwj;हें बराबर एक समझदार आदमी माना है। रूस में षड्यन्&zwj;त्र करना कितना असंगत है, कितना अव्&zwj;यावहारिक है-इसे वह अवश्&zwj;य ही समझे बिना नहीं रह सकते, खासकर उनकी जैसी स्थिति है और उनका जो पेशा है।</p>
<p>
	&#39;&#39;हां, अवश्&zwj;य,&#39;&#39; मानसी कटु स्&zwj;वर में मेरे कथन के बीच में ही बोल उठी, &#39;&#39;वह एक काम करने वाले आदमी हैं, मजदूर हैं और रूस में तो केवल अमीर-उमरा ही षड्यन्&zwj;त्रों में भाग ले सकते हैं, जैसा 14 दिसम्&zwj;बर के षड्यन्&zwj;त्र में हुआ था, यही न आपके कहने का मतलब है?&#39;&#39;</p>
<p>
	&#39;&#39;ऐसी हालात में आपको अब शिकायत ही किस बात की है।?&#39;&#39; मेरे मुंह से हठात् ये शब्&zwj;द निकलने वाले थे, किन्&zwj;तु मैंने अपने को रोका। &#39;&#39;क्&zwj;या आप समझती हैं कि 14 दिसम्&zwj;बर का परिणाम जो कुछ हुआ, वह ऐसा था कि उससे इस प्रकार के और भी प्रयत्&zwj;न करने में उत्&zwj;साह मिले?&#39;&#39; मैंने जोर के साथ कहा।</p>
<p>
	मानसी ने त्&zwj;यौरी बदल ली।&#39;&#39;आपके साथ इस विषय में बात करना निरर्थक है।&#39;&#39; उसके नीचे लटके हुए चेहरे से मुझे यही भाव परिलक्षित होने लगा।</p>
<p>
	&#39;&#39;क्&zwj;या पैरोमन सेमोनिच इस मामले में बहुत काफी फंस गये हैं?&#39;&#39; मैंने उससे साहस करके पूछा।</p>
<p>
	मानसी ने कोई उत्&zwj;तर नहीं दिया। ऊपर छत के कमरे से बिल्&zwj;ली को भूखी-सी बेढंगी &#39;म्याऊं-म्&zwj;याऊं&#39; की आवाज सुनाई पड़ी।</p>
<p>
	मानसी चौंक उठी। &#39;&#39;आह, यह अच्&zwj;छा ही हुआ कि निकेंडर लिवेनिच पूनिन को य&zwj;ह सब नहीं देखना पड़ा!&#39;&#39; उसने हताश होकर बिलखते हुए कहा, &#39;&#39;उसने नहीं देखा कि रात के पुलिस वाले उसके उपकारकर्ता को, मेरे उपकारकर्ता को-या संभवत: संसार के सर्वश्रेष्&zwj;ठ सत्&zwj;यशील मनुष्&zwj;य को-किस प्रकार निष्&zwj;ठुरता के साथ पकड़ ले गये। उसने नहीं देखा कि पुलिस ने उस भद्र पुरूष के साथ उसकी इस अवस्&zwj;था में कैसा बर्ताव किया, कितनी अशिष्&zwj;टता के साथ उसे संबोधित किया, किस तरह उन्&zwj;होंने उसे डांटा और उसके प्रति धमकियों का प्रयोग किया। सिर्फ इसलिए कि वह एक श्रमजीवी है! पुलिस का जो वह नौजवान अफसर था, वह भी सचमुच एक ऐसा नीतिभ्रष्&zwj;ट, हृदयहीन दुष्&zwj;ट मनुष्&zwj;य था, जैसा मैंने अपने जीवन में कभी नहीं देखा।&#39;&#39;</p>
<p>
	इतना कहते-कहते उसका कण्&zwj;ठ रूद्ध हो गया। तेज हवा के झोके से हिलते पत्र की तरह उसका सारा शरीर कांप रहा था।</p>
<p>
	आखिर उसका बहुत समय से दबा हुआ क्रोध उमड़ पड़ा आत्&zwj;मा की आकुलता पुरानी स्&zwj;मृतियां आलोड़ित हो उठीं और आत्&zwj;मा की आकुलता के कारण बाहृारूप में प्रकट होने लगीं। मालूम पड़ने लगा मानो अब भी वे उसके अंतर में जीवित हैं-विस्&zwj;मृति के गर्भ में अंतर्लीन नहीं हुई हैं। किन्&zwj;तु उस क्षण उसे इस रूप में देखकर मेरे हृदय में जो धारणा उत्&zwj;पन्&zwj;न हुई, वह यह थी कि अब भी उसमें वह नया ढंग पहले जैसा बना हुआ है। अब भी उसकी प्रकृति वैसी ही भावुक एवं उमंगपूर्ण बनी हुई है। यदि उसमें कुछ अंतर हुआ है तो सिर्फ इतना ही कि इस समय जिन उमंगों से वह उद्वेलित हो रही है, वे उमंगें उसकी जवानी के दिनों जैसी नहीं हैं। उसके साथ प्रथम साक्षात में मैंने उसके जिस भाव को आत्&zwj;म-समर्पण के रूप में, उसकी सुशीलता के रूप में, समझा था- जो वस्&zwj;तुत: था भी वैसा ही- वह संयत कान्तिवि&zwj;हीन दृष्टि, वह निस्&zwj;तेज वाणी, वह शान्ति, वह सरलता-ये सब अतीत की बातें थीं, जो अतीत अब फिर लौटकर नहीं आ स&zwj;कता।</p>
<p>
	इस समय तो वर्तमान में जो कुछ था, वही व्&zwj;यक्&zwj;त हो रहा था। मैंने मानसी को सांत्&zwj;वना देने की चेष्&zwj;टा की, अपने वार्तालाप के विषय को व्&zwj;यावहारिक रूप में ले जाने का प्रयत्&zwj;न किया। मैं सोचने लगा-अब कुछ ऐसे उपाय करने चाहिए, जो इस समय अनिवार्य हों। पहले हमें यह ठीक-ठाक पता लगाना चाहिए कि बैबूरिन है कहां, उसके बाद बैबूरिन तथा मानसी के भरण-पोषण का उपाय करना चाहिए। इन सब कामों के करने में कुछ कम कठिनाई नहीं मालूम पड़ी, पर रूपया जुटाने की उतनी जरूरत नहीं थी, जितनी काम की, क्&zwj;योंकि ऐसे मौकों पर काम दिलाना-जैसा हम सभी जानते हैं -बहुत जटिल समस्&zwj;या होती है।</p>
<p>
	मैंने जिस समय मानसी से विदा ली, उस समय मेरे मस्तिष्&zwj;क में नाना प्रकार के तर्क-विर्तक भरे हुए थे।</p>
<p>
	मुझे शीघ्र ही पता चल गया कि बैबूरिन को किले में रखा गया है।</p>
<p>
	मुकदमे की कार्यवाही शुरू हुई और वह बहुत दिनों तक चलती रही। मैं हर हफ्ते मानसी से कई बार मिला करता था। उसने अपने पति से मिलकर अनेक बार बातचीत की थी। किन्&zwj;तु जिस समय इस सारी शोचनीय घटना के संबंध में निर्णय किया जा रहा था, ठीक उसी समय मैं पीटर्सबर्ग में मौजूद न था। किसी आकस्मिक घटना के कारण मुझे मजबूरन दक्षिण रूस की यात्रा करनी पड़ी थी। मुझे मालूम हुआ कि मेरी अनुपस्थिति में बैबूरिन को उस मामले में रिहाई मिल गई थी। उसके विरूद्ध जो कुछ साबित हो सका था, वह बस इतना ही कि नौजवान लोग उसे एक ऐसा व्&zwj;यक्ति समझकर, जिसके प्रति किसी को कुछ संदेह नहीं हो सकता, उसके घर पर कभी-कभी सभाएं किया करते थे। यह भी उन सभाओं में उपस्थित होता था। मगर सरकार की आज्ञा से वह साइबेरिया के एक पश्चिम प्रांत में निर्वासित कर दिया गया। मानसी भी उसके साथ चली गई।</p>
<p>
	साइबेरिया से मानसी ने मुझे लिखा था, &#39;&#39;पैरोमन सेमोनिच नहीं चाहता था कि मैं उसके साथ यहां आऊं, क्&zwj;योंकि उसके विचारों के अनुसार किसी को अपने व्यक्तित्&zwj;व का दूसरे के लिए बलिदान नहीं करना चाहिए। हां, अपने उद्देश्&zwj;य के लिए बलिदान करना दूसरी बात है, पर मैंने उसे बताया कि इसमें बलिदान की कोई बात नहीं। जब मैंने मास्को में सबसे कहा था कि मैं उसकी पत्&zwj;नी बनूंगी, उसी समय मैंने मन में निश्&zwj;चय कर लिया था कि अब सदा के लिए अविच्छिन्&zwj;न भाव से मैं उसकी पत्&zwj;नी बनकर रहूंगी। इसलिए यह संबंध हम दोनों के अंत काल तक अटूट रहना चाहिए।&#39;&#39;</p>
<p align="center">
	4</p>
<p>
	1861</p>
<p>
	इस घटना को बीते बारह साल गुजर गये। रूस का हरेक आदमी जानता है और बराबर याद रखेगा कि सन् 1849 और 1861 के सालों के बीच रूस पर क्&zwj;या-क्&zwj;या बीती। मेरे व्यक्तिगत जीवन में भी बहुत से परिवर्तन हो गये, पर उनके संबंध में अब विशेष कुछ कहने की आवश्&zwj;यकता नहीं। जीवन में बहुत सी नई बातें और नई चिंताएं आ गई। बैबूरिन ओर उसकी पत्&zwj;नी उस समय मेरे विचार-क्षेत्र से अलग हो गये। बाद में तो मैं उन्&zwj;हें बिल्&zwj;कुल ही भूल गया। फिर भी बहुत दिनों के अंतर पर कभी कभी मेरा मानसी से पत्र व्&zwj;यवहार हो जाया करता था। कभी-कभी एक-एक वर्ष से भी अधिक समय व्&zwj;यतीत हो जाता, और मुझे मानसी या उसके पति का कोई समाचार नहीं मिलता था। मैंने सुना कि 1855 के बाद बैबूरिन को रूस लौटने की इजाजत मिल गई, परन्&zwj;तु उसने साइबेरिया के उस छोटे शहर में ही रहना पसंद किया, जहां भाग्&zwj;य ने उसे जा पटका था और जिस स्&zwj;थान को उसने अपना घर जैसा बना लिया था, अपने लिए एक आश्रम एवं कार्य-क्षेत्र तैयार कर लिया था, मगर आश्&zwj;चर्य की बात तो यह है कि इसके बाद ही सन् 1861 के मार्च में मुझे मानसी का निम्&zwj;नलिखित पत्र मिला:</p>
<p>
	&#39;&#39;महामान्&zwj;य पीटर पेट्राविच, आपको पत्र लिखे इतने अधिक दिन बीत गये। मुझे यह भी विदित नहीं कि आप जीवित भी हैं या नहीं! यदि आप जीवित हों तो क्&zwj;या आप हम लोगों के अस्तित्&zwj;व के बारे में भूल नहीं गये होंगे? पर यह कोई बात नहीं है। आज मैं आपको लिखने से अपने को रोक नहीं सकती। अब तक हम दोनों पति-पत्&zwj;नी के बीच सब बातें पहले जैसी चल रही हैं। पैरोमन सेमोनिच और मैं दोनों अपने-अपने स्&zwj;कूलों को लेकर संलग्&zwj;न रहे हैं। उन स्&zwj;कूलों की उन्&zwj;नति क्रमश: हो रही है। इसके सिवा पैरामन सेमोनिच पढ़ने-लिखने में तथा अपनी आदत के अनुसार पुराने विचार के लोगों, पादरियों तथा पोलैण्&zwj;ड के देश-निर्वासितों से वाद-विवाद करने में रत रहा करते हैं। उनका स्&zwj;वास्&zwj;थ्&zwj;य भी बहुत अच्&zwj;छा रहा है। मेरी तंदुरूस्&zwj;ती भी ठीक रही है। किन्&zwj;तु कल 19 फरवरी की घोषणा हमें प्राप्&zwj;त हुई। पहले ही हमें अफवाहों से यह मालूम हो गया था कि पीटर्सबर्ग में आप लोगों के बीच क्&zwj;या हो रहा है। किन्&zwj;तु तो भी मैं उसका वर्णन नहीं कर सकती। आप मेरे पति को अच्&zwj;छी तरह जानते हैं। दुर्भाग्&zwj;यग्रस्&zwj;त होने पर भी उनमें जरा भी परिवर्तन नहीं हुआ। इसके विपरीत वह पहले से भी अधिक बलिष्&zwj;ठ और फुर्तीले बन गये हैं। उनकी संकल्&zwj;प-दृढ़ता बहुत बढ़ी-चढ़ी है, परन्&zwj;तु इतने पर भी वह अपने को नियन्त्रित नहीं कर सके। उस घोषणा को पढ़ते समय उनके हाथ कांपने लगे। इसके बाद उन्&zwj;होंने तीन बार मेरा आलिंगन किया, तीन बार मेरा चुंबन लिया, फिर कुछ कहने की कोशिश की, पर कुछ कह न सके। आखिर फूट-फूट कर रोने लगे। मैं यह सब देखकर चकित हो रही थी। इतने में हठात् चिल्&zwj;ला उठे,&#39;शाबाश! शाबाश! भगवान् जार की रक्षा करे।&#39; पीटर पेट्रोविच, ये ही उनके शब्&zwj;द थे। इसके बाद कहने लगे-&#39;हे ईश्&zwj;वर! अब अपने इस सेवक को इस जीवन से छुट्टी दे दे।&#39; फिर बोले, &#39; यह पहला काम है, इसके बाद और भी इसी तरह के कार्य अवश्&zwj;य होंगे।&#39; फिर नंगे सिर वह इस महत्&zwj;वपूर्ण समाचार को सुनाने के लिए अपने मित्रों के पास दौड़कर गये। उस दिन घोर पाला पड़ा था और बर्फ की आंधी भी आने वाली थी। मैंन उन्&zwj;हें रोकना चाहा मगर वह मेरी सुनना भी नहीं चाहते थे। जब वह घर लौटकर आये, उनका सारा शरीर, उनके बाल, उनका चेहरा, उनकी दाढ़ी- सब कुछ पाले से ढके हुए थे। उस समय उनकी दाढ़ी छाती तक बढ़ी हुई थी और उनके आंसू गालों पर जम गये थे। किन्&zwj;तु वह बहुत प्रसन्&zwj;न और स्&zwj;फूर्तिवान दीख पड़ते थे। उन्&zwj;होंने मुझसे घर की बनी हुई शराब की बोतल के लिए कहा और अपने मित्रों के साथ- जो उनके संग आये थे-जार की, समग्र रूस की तथा समस्&zwj;त स्&zwj;वतंत्र रूसवासियों की स्&zwj;वास्&zwj;थ्&zwj;य कामना करते हुए उसका पान किया। इसके बाद शराब का गिलास लेकर जमीन पर दृष्टि डालते हुए उन्&zwj;होंने कहा, &#39;निकेंडर, निकेंडर (पूनिन)! क्&zwj;या तुम सुनते हो? रूस में अब गुलाम बिल्&zwj;कुल ही नहीं रह गये। मेरे पुराने साथी, कब्र में आनंद मनाओ!&#39; उन्&zwj;होंने यह भी कहा कि अब इसमें कोई हेरफेर नहीं हो सकता। यह एक प्रकार का वचनदान है-प्रतिज्ञा है। मुझे उनकी सब बातें याद नहीं हैं, किन्&zwj;तु बहुत दिनों के बाद इस अवसर पर मैंने उन्&zwj;हें इस प्रकार प्रसन्&zwj;न देखा है, इसलिए मैंने आज आपको लिखने का निश्&zwj;चय किया है, जिससे आप जान जायं कि सुदूर साइबेरिया के वन-प्रान्&zwj;त में भी हम लोग किस प्रकार आनंद मना रहे हैं, मगन हो रहे हैं और आप भी हम लोगों के इस आनंद में सम्मिलित हो सकें।&#39;&#39;</p>
<p>
	यह चिट्ठी मुझे मार्च के अंत में मिली। मई मास के शुरू में मानसी की एक दूसरी चिट्ठी आई, जो बहुत ही संक्षिप्&zwj;त में थी। उसने मुझे सूचित किया था कि उसके पति पैरोमन सेमोनिच बैबूरिन को ठीक उसी दिन, जिस दिन घोषणा पत्र पहुंचा था, सर्दी लग गई और 12 अप्रैल को 67 वर्ष की अवस्&zwj;था में फेंफड़े के संक्रमण से उनकी मृत्&zwj;यु हो गई! उसने यह भी लिखा था &#39;&#39;जहां मेरे पति की समाधि है, वहीं मैं रहना चाहती हूं क्&zwj;योंकि और उनके छोड़े हुए काम को जारी रखना चाहती हूं अपने जीवन के अवसान-काल में उन्&zwj;होंने अपनी यही अंतिम इच्&zwj;छा प्रकट की थी और उनकी इच्&zwj;छा को पूर्ण करना ही मेरा एकमात्र धर्म है।&#39;&#39;</p>
<p>
	इसके बाद मानसी के संबंध में कोई समाचार मुझे नहीं मिला।</p>
<p>
	समाप्&zwj;त</p>
</div></body></html>