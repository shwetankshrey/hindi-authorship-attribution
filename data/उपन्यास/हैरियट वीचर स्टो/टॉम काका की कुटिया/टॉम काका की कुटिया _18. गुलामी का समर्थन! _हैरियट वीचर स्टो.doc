<html><body style="background-image:url('http://www.hindisamay.com/images/hindisamay.jpg');"> <div><br/><p style=" text-indent : 0px ">
	आज रविवार है। मेरी इन दिनों मन गढ़ंत रोगों से सदा खाट पर पड़ी रहने पर भी हर रविवार को गिर्जा अवश्&zwj;य जाया करती थी। इससे गिर्जे के पादरी साहब मेरी की बड़ी तारीफ किया करते थे। वह मेरी की तारीफ में सदा कहा करते - &quot;स्त्रियों में मैडम सेंटक्&zwj;लेयर आदर्श-धर्मपालिका है। रोग, शोक, आँधी, पानी चाहे जो हो, वह गिर्जा जाने से नहीं चूकती। उसकी प्रबल धर्म-तृष्&zwj;णा रविवार के दिन उसके दुर्बल शरीर में बिजली की तरह बल भर देती है।&quot;</p>
<p>
	रविवार को मणि-मुक्&zwj;ता खचित बड़े सुंदर कपड़े पहनकर मेरी गिर्जा जाने की तैयारी करने लगी। उसका यह स्&zwj;वभाव था कि गिर्जा जानेवाले दिन यदि कोई दास या दासी उसके कपड़े लाने में विलंब कर देती, तो वह कोड़ों की मार से उसकी पीठ लाल करके मानती। उस समय उसके हाथ मशीन की तरह चलते थे। बाहर गाड़ी खड़ी हुई है। अफिलिया और इवा को साथ लिए हुए मेरी कमरे से उतर रही थी। बीच ही में मामी मिल गई, इवा उससे बातें करने लगी। मेरी और अफिलिया गाड़ी में जा बैठी। इवा को देर करते देखकर मेरी उसे बार-बार पुकारने लगी। मामी के साथ इवा की बातें सुन लीजिए:</p>
<p>
	इवा - &quot;मामी, मैं जानती हूँ, तुम्&zwj;हारे सिर में बड़ी भयानक पीड़ा है।&quot;</p>
<p>
	मामी - &quot;मिस इवा, ईश्&zwj;वर तुम्&zwj;हें सुखी करें। मेरे सिर में बड़ा दर्द होता है, पर तुम इसके लिए रंज मत करो।&quot;</p>
<p>
	इवा - &quot;मामी, आज तुम्हें गिर्जा जाने की छुट्टी मिल गई, यह जानकर मुझे बड़ी खुशी हुई।&quot; यह कहकर उसने मामी के गले में हाथ डाल दिया। फिर बोली - &quot;मामी, तुम मेरी यह नासदानी ले लो, इसके सूँघने से तुम्&zwj;हारे सिर का दर्द मिट जाएगा।&quot;</p>
<p>
	मामी - &quot;नहीं बच्&zwj;ची, मैं तुम्&zwj;हारी यह सोने की सुंदर नासदानी लेकर क्&zwj;या करूँगी? मेरे पास क्&zwj;या यह अच्&zwj;छी लगेगी? मैं इसे हर्गिज नहीं लूँगी।&quot;</p>
<p>
	इवा - &quot;मामी, तुमको इससे बहुत फायदा होगा, और मेरे पास यह बेमतलब पड़ी हुई है। माँ सिरदर्द के लिए इसे सदा काम में लाया करती थीं। और तुम्&zwj;हें भी यह लाभ पहुँचाएगी। मेरी प्रसन्&zwj;नता के लिए तुम्&zwj;हें अवश्&zwj;य लेनी पड़ेगी।&quot;</p>
<p>
	इतना कहकर मामी की चोली में नासदानी डालकर और उसे चूमते हुए इवा अपनी माँ के पास भाग गई।</p>
<p>
	उसकी माँ ने बड़े क्रोध से पूछा - &quot;इतनी देर कहाँ खड़ी रही?&quot;</p>
<p>
	इवा - &quot;मैं मामी को अपनी नासदानी देने को ठहर गई थी। मैंने वह नासदानी उसे दे दी।&quot;</p>
<p>
	मेरी बहुत बिगड़कर बड़ी अधीरता से बोली - &quot;इवा, वह अपनी सोने की नासदानी मामी को दे दी। कब तुझे अक्&zwj;ल आएगी। जा और उसे अभी लौटा ला।&quot;</p>
<p>
	इवा की आँखें नीची हो गई। उसे बड़ा दुख हुआ। वह धीरे-धीरे लौटी। सेंटक्&zwj;लेयर वहीं मौजूद था। उसने कहा - &quot;मेरी, मैं कहता हूँ, इवा को अपनी इच्&zwj;छानुसार कार्य करने दो। वह जो करे, उसे कर लेने दो।&quot;</p>
<p>
	मेरी - &quot;सेंटक्&zwj;लेयर, संसार में उसका कैसे बेड़ा पार होगा?&quot;</p>
<p>
	सेंटक्लेयर - &quot;सो तो ईश्&zwj;वर जानता है। पर स्&zwj;वर्ग में वह मुझसे और तुमसे अच्&zwj;छी रहेगी।&quot;</p>
<p>
	इस पर इवा ने धीरे से सेंटक्&zwj;लेयर के कान में कहा - &quot;आह बाबा, ऐसा मत कहो। इससे माँ को बड़ी वेदना होती है।&quot;</p>
<p>
	मिस अफिलिया ने सेंटक्&zwj;लेयर की ओर घूमकर कहा - &quot;क्&zwj;यों, भैया तुम भी गिर्जा चलते हो?&quot;</p>
<p>
	सेंटक्लेयर - &quot;इस प्रश्&zwj;न के लिए तुम्&zwj;हें धन्&zwj;यवाद। मैं नहीं जाऊँगा।&quot;</p>
<p>
	मेरी - &quot;मैं बहुत चाहती हूँ कि सेंटक्&zwj;लेयर मेरे साथ गिर्जे जाया करें। पर उनका हृदय बिल्&zwj;कुल धर्म-हीन है। वास्&zwj;तव में यह बड़े खेद की बात है।&quot;</p>
<p>
	सेंटक्लेयर - &quot;मैं तुम लोगों के गिर्जा जाने का मतलब खूब जानता हूँ। लोगों में वाहवाही लूटने और धार्मिक कहलाने की इच्&zwj;छा से तुम गिर्जा जाती हो। यदि मैं कभी गिर्जा गया भी तो उसी गिर्जे में जाऊँगा, जहाँ मामी जाती है। कम-से-कम उस गिर्जे में जाकर सोने की गुंजाइश तो नहीं रहती।&quot;</p>
<p>
	मेरी - &quot;ओफ, मेथोडिस्&zwj;टों का गिर्जा? बड़ा भयंकर है। वहाँ के गुलगपाड़े की भी कोई हद है। वहाँ के पादरी कितना शोर मचाते हैं।&quot;</p>
<p>
	सेंटक्लेयर - &quot;पर तुम्&zwj;हारे उस सूने मरुभूमि सरीखे गिर्जे से तो वह कहीं अच्&zwj;छा है।&quot;</p>
<p>
	फिर इवा से पूछा - &quot;बेटी, तू भी क्&zwj;या गिर्जा जाती है? आओ, यहीं घर रहो, हम दोनों खेलेंगे।&quot;</p>
<p>
	इवा - &quot;बाबा, मैं भी गिर्जा जाऊँगी।&quot;</p>
<p>
	सेंटक्लेयर - &quot;क्&zwj;या वहाँ बैठे-बैठे तेरा जी नहीं घबराता?&quot;</p>
<p>
	इवा - &quot;हाँ, कुछ-कुछ घबराता है और कभी-कभी नींद भी आने लगती है, पर मैं जागते रहने की चेष्&zwj;टा किया करती हूँ।&quot;</p>
<p>
	सेंटक्लेयर - &quot;तब वहाँ क्&zwj;यों जाती है?&quot;</p>
<p>
	इवा - &quot;बाबा, बुआ कहती है कि हमें ईश्&zwj;वर की प्रार्थना करनी चाहिए। वह हम लोगों को बहुत प्&zwj;यार करते हैं। वही हम लोगों को सब-कुछ देते हैं। गिर्जे में ईश्&zwj;वर की प्रार्थना के समय जी नहीं घबराता, केवल पादरी साहब के प्रवचन के समय ऊँघ आने लगती है।&quot;</p>
<p>
	कन्&zwj;या की बात सुनकर और उसका सरल विश्&zwj;वास देखकर सेंटक्&zwj;लेयर बहुत प्रसन्&zwj;न हुआ। उसने कन्&zwj;या का मुँह चूमकर कहा - &quot;जाओ बेटी, जाओ! मेरे लिए भी ईश्&zwj;वर से प्रार्थना करना।&quot;</p>
<p>
	इवा - &quot;वह तो मैं सदा से करती हूँ।&quot;</p>
<p>
	यह कहकर वह गाड़ी पर अपनी माँ के पास बैठ गई। सेंटक्&zwj;लेयर ने पायदान पर खड़े होकर उसका हाथ चूमा। फिर गाड़ी गिर्जे की ओर चली गई। सेंटक्&zwj;लेयर की आँखों से हर्ष के आँसू बहने लगे। वह मन-ही-मन बोला - &quot;इवान्&zwj;जेलिन, तुमने अपने इवान्&zwj;जेलिन नाम को सार्थक किया। तुम मेरे लिए वास्&zwj;तव में एक इवान्&zwj;जेलिन (स्&zwj;वर्गीय बाला) हो।&quot;</p>
<p>
	गाड़ी में मेरी इवा को समझाने लगी - &quot;इवा, देख, नौकरों पर दया दिखाना मुनासिब जरूर है, पर यह ठीक नहीं कि उनसे अपने बराबर अथवा संबंधियों का-सा व्&zwj;यवहार किया जाए। मान ले, आज अगर मामी बीमार पड़ जाए तो तू क्&zwj;या उसे अपने बिछौने पर लेटने देगी?&quot;</p>
<p>
	इवा - &quot;हाँ, यह तो बड़ा अच्&zwj;छा होगा, क्&zwj;योंकि मेरे बिछौने पर रहने से मैं बड़े आराम से उसकी दवा तथा पथ्&zwj;य-पानी की खबर रख सकूँगी। मेरा बिस्&zwj;तर मामी के बिस्&zwj;तर से अच्&zwj;छा और नरम है, उस पर उसे अच्&zwj;छी नींद आएगी।&quot;</p>
<p>
	इवा का यह उत्तर सुनकर मेरी अपने भाग्&zwj;य को कोसने लगी। बोली - &quot;मैं इसे कैसे समझाऊँ? मैंने क्&zwj;या कहा और यह क्&zwj;या समझी।&quot;</p>
<p>
	अफिलिया - &quot;तुम्&zwj;हारी बात को इसने कुछ नहीं समझा।&quot;</p>
<p>
	इवा कुछ देर तो उदास-सी दिखलाई दी, पर सौभाग्&zwj;य से बच्&zwj;चों के मन पर किसी बात का प्रभाव देर तक नहीं रहता। इससे जरा-सी देर में गाड़ी की खिड़की से इधर-उधर की चीजें देखकर उसका मन बदल गया और वह फिर पूर्ववत प्रफुल्लित हो गई।</p>
<p>
	ये लोग जब गिर्जे से लौटे और सब लोग भोजन करने बैठे, तब सेंटक्&zwj;लेयर ने मेरी से पूछा - &quot;कहो, आज गिर्जे में किस विषय पर प्रवचन हुआ?&quot;</p>
<p>
	मेरी - &quot;आज पादरी साहब का धर्मोपदेश बड़ा ही हृदयग्राही था। यह उपदेश सुनने लायक था। वह बिल्&zwj;कुल मेरे मत से मिलता हुआ था।&quot;</p>
<p>
	सेंटक्लेयर - &quot;तो मैं समझता हूँ, आज का उपदेश किसी गंभीर विषय पर हुआ होगा?&quot;</p>
<p>
	मेरी - &quot;हहं, सामाजिक बातें और ऐसे विषयों पर जो मेरा मत है, बस उसी से मेरा मतलब है। पादरी साहब ने बताया कि ईश्वर हर चीज को उपयुक्&zwj;त समय पर प्रस्&zwj;फुटित करते हैं। बाइबिल के वचन की उन्&zwj;होंने व्&zwj;याख्&zwj;या की। अपनी व्&zwj;याख्&zwj;या में उन्&zwj;होंने बड़ी स्&zwj;पष्&zwj;टता से बताया कि ईश्&zwj;वर ने ही दुनिया में दरिद्र और धनी दोनों बनाए हैं। इसलिए इस बात को मानना चाहिए कि संसार में ऊँच-नीच का भेद-भाव ईश्&zwj;वर का बनाया हुआ है। उसकी इच्&zwj;छा से कुछ आदमी प्रभुत्&zwj;व करने को और कुछ उनकी गुलामी करने को पैदा हुए हैं।&quot; पादरी साहब ने अकाट्य युक्तियों द्वारा इस विषय पर बड़ी खूबी के साथ प्रतिपादन करते हुए कहा - &quot;जो लोग गुलामी की चाल की बुराइयाँ दिखलाकर उसके विरुद्ध शोर मचाते हैं, वे भूलते हैं। वे ईश्&zwj;वर की शासन-प्रणाली को बिल्&zwj;कुल नहीं समझते। उन्&zwj;हें बाइबिल का बिल्&zwj;कुल ज्ञान नहीं है। उन्&zwj;होंने बड़ी अच्&zwj;छी तरह से यह ईश्&zwj;वरीय नियम भी दिखाया कि मनुष्&zwj;यों में विभिन्&zwj;नता सदा रहेगी। कालों को गोरों की सेवा करनी चाहिए। न करेंगे तो उन्&zwj;हें पाप का भागी बनना पड़ेगा। ईश्&zwj;वर जो करते हैं, सबके भले के लिए करते हैं। अत: यह गुलामी की चाल गुलाम और मालिक दोनों के ही भले के लिए है। सेंटक्&zwj;लेयर, तुमने आज का उपदेश सुना होता तो बहुत-कुछ सीखते।&quot;</p>
<p>
	सेंटक्लेयर - &quot;मुझे उपदेशों की आवश्&zwj;यकता नहीं है। मुझे यहीं बैठे-बैठे चुरुट पीते हुए विचार करने में बड़ी शांति मिलती है। तुम्&zwj;हारे गिर्जे में तो चुरुट पीने की मुमानियत है, यह बड़ी आफत है।&quot;</p>
<p>
	मिस अफिलिया - &quot;क्&zwj;यों? क्&zwj;या तुम इन विचारों से सहमत नहीं हो?&quot;</p>
<p>
	सेंटक्लेयर - &quot;कौन, मैं? मैं ऐसे विषयों में धार्मिक विचारों की जरा भी परवा नहीं करता। मैं ऐसे धर्म से कोई वास्&zwj;ता नहीं रखता। यदि मुझे इस गुलामी-प्रथा पर कुछ कहना पड़े तो मैं साफ कहूँगा कि हम लोग अपने लाभ की दृष्टि से ही इसका समर्थन करते हैं। हमें आराम है, इससे इसका रहना बहुत आवश्&zwj;यक और उचित है। दासों के बिना काम नहीं चलता, बिना मेहनत-मशक्&zwj;कत के धन की गठरी हाथ नहीं आती, इससे दासता की प्रथा को हम नहीं हटाना चाहते।&quot;</p>
<p>
	मेरी - &quot;अगस्टिन, मैं समझती हूँ कि धर्म पर तुम्&zwj;हारी तनिक भी श्रद्धा नहीं है। तुम्&zwj;हारी बातें सुनकर हृदय काँपता है।&quot;</p>
<p>
	सेंटक्लेयर - &quot;हृदय काँपता है! सच है, पर मैं तो सच्&zwj;ची-सच्&zwj;ची कहना जानता हूँ। ये सब अपने मतलब की बातें हैं। अच्&zwj;छा, पादरी लोग कहते हैं कि दास-प्रथा ईश्&zwj;वर की इच्&zwj;छा से है और इसकी जरूरत है, इसी से इसकी उत्&zwj;पत्ति हुई है। ठीक है, मुझे भी पादरी साहब से एक चीज की व्&zwj;यवस्&zwj;था लेनी है। जब मैं किसी दिन ताश खेलने में अधिक रात तक जागता रहता हूँ तो मुझे ब्रांडी पीने की जरूरत पड़ती है। पादरी साहब बतावें कि जब ब्रांडी पीने की जरूरत पड़ती है तब वह जरूरत भी ईश्&zwj;वर ही की बनाई हुई है, इसी लिए ब्रांडी क्&zwj;यों नहीं पीनी चाहिए? फिर पादरी साहब कहते हैं कि सब चीजों का उपयुक्&zwj;त समय होता है, उपयुक्&zwj;त समय पर सभी चीजें अच्&zwj;छी होती हैं। मेरी समझ में ब्रांडी पीने के लिए संध्&zwj;या का समय ही बड़ा उपयुक्&zwj;त होता है। संध्&zwj;या और ब्रांडी दोनों ही ईश्&zwj;वर की बनाई हुई चीजें है। दोनों में जब इतना मेल है तब मैं समझता हूँ कि पादरी साहब जरूर ब्रांडी पीने की आज्ञा देंगे।&quot;</p>
<p>
	अफिलिया - &quot;खैर, इन बातों को जाने दो। यह कहो कि तुम दास-प्रथा को उचित समझते हो या अनुचित?&quot;</p>
<p>
	सेंटक्लेयर - &quot;मैं तो दास-प्रथा की भलाई-बुराई पर कुछ भी नहीं कहना चाहता। यदि मैं इस प्रश्&zwj;न का उत्तर दूँ तो मैं समझता हूँ कि तुम मुझे बहुत कोसोगी। मैं उन आदमियों में से हूँ, जो आप शीशे के घर में बैठकर ढेला फेंके हैं, पर मैं स्&zwj;वयं कभी ऐसा घर नहीं बनाता कि दूसरा उस पर ढेला फेंकें। कहने का मतलब यह है कि मैं स्&zwj;वयं दोषी होते हुए भी दूसरों के दोषों को देखता हूँ, किंतु मैं कभी किसी के सामने अपना मत नहीं प्रकट करता कि जिसमें कोई मुझपर दोषारोपण कर सके।&quot;</p>
<p>
	मेरी - &quot;बस, इनकी सदा ऐसी ही बातें करने की आदत है। तुम्&zwj;हें इनसे किसी बात का ठीक उत्तर नहीं मिलेगा। सच तो यह है कि धर्म से इनका कुछ वास्&zwj;ता नहीं है। जिसका धर्म पर प्रेम होगा, वह क्&zwj;या कभी ऐसी बातें मुँह से निकाल सकता है?&quot;</p>
<p>
	सेंटक्लेयर - &quot;धर्म! देख लिया तुम्&zwj;हारा धर्म! क्&zwj;या तुम लोग सचमुच गिर्जे में धर्म की बातें सुनने जाती हो? समाज-प्रचलित स्&zwj;वार्थपरता का तथा मनुष्&zwj;य के अभ्&zwj;यस्&zwj;त पापों का बाइबिल से जोड़-तोड़ बिठाना ही हमारे देश का ईसाई धर्म है! देश में फैले हुए किसी भी अत्&zwj;याचार या अन्&zwj;याय को बाइबिल में लिखा बता दिया कि वह धर्म का भाग बन गया, तुम लोग मनुष्&zwj;य के पापों को धर्म का रूप देने की फिक्र करते हो, पर मैं जब धर्म की ओर दृष्टि डालता हूँ तो धर्म को अपने से ऊपर ही, न कि नीचे देखता हूँ। मैं अपने पापों को कभी धर्म का जामा पहनाने की चेष्&zwj;टा नहीं करता। जो पाप है, वह पाप ही रहेगा, चाहे तुम करती हो चाहे मैं, उसे बाइबिल से लाख बार सिद्ध करने की चेष्&zwj;टा करो, तो भी वह कभी पुण्य नहीं हो सकता।&quot;</p>
<p>
	अफिलिया - &quot;तो तुम विश्&zwj;वास नहीं करते कि गुलामी की प्रथा बाइबिल की रूह से ठीक है?&quot;</p>
<p>
	सेंटक्लेयर - &quot;जिस स्&zwj;नेहमयी जननी की प्रतिमूर्ति सदा मेरे हृदय में बसी रहती है, बाइबिल उसकी बड़ी प्&zwj;यारी पुस्&zwj;तक थी। बाइबिल पर उनकी अटल श्रद्धा और भक्ति थी। बाइबिल द्वारा उनका जीवन गठित हुआ था, परंतु दास-प्रथा से उन्&zwj;हें बड़ी घृणा थी। इससे दास-प्रथा बाइबिल से सिद्ध है, इसे मैं कभी नहीं मानता। विचार किया जाए तो क्&zwj;या यूरोप, क्&zwj;या अमरीका और क्&zwj;या अफ्रीका, ऐसा कोई देश न ठहरेगा, जहाँ के मनुष्&zwj;य-समाज में किसी-न-किसी प्रकार की बुराइयाँ घुसी हुई न हों। समाज में फैले हुए नीति-विरुद्ध व्&zwj;यवहारों को बाइबिल से सिद्ध करने में जो लोग अपनी सारी शक्ति खर्च करते हैं और इन्&zwj;हें धर्म-संगत ठहराते हैं, वे लोग सचमुच अपनी गाढ़ी स्&zwj;वार्थपरता के कारण मोह के दलदल में फँसे हुए हैं। दास-प्रथा के बिना सहज में हम लोग धनी नहीं हो सकते, मौज नहीं कर सकते, इसी से अपने सुख के लिए, अपने स्&zwj;वार्थ की दृष्टि से, हम लोग दास-प्रथा को आवश्&zwj;यक बताते हैं। पर जो लोग सच्&zwj;ची बात पर पर्दा डालकर गुलामी के बाइबिल-सम्&zwj;मत होने की पुकार मचाते हैं, मेरी समझ में वे सरासर सत्&zwj;य की हत्&zwj;या करते हैं।&quot;</p>
<p>
	मेरी - &quot;तुम बड़े नास्तिक हो गए हो!&quot;</p>
<p>
	सेंटक्लेयर - &quot;यदि आज रूई का चालान रुक जाए और हमारे देश की रूई का भाव एकदम गिर जाए, तो फिर दास-प्रथा की जरूरत न रहेगी। उस समय बाइबिल का अर्थ भी बदल जाएगा। आज बाइबिल के मत से दास-प्रथा उचित है, पर रूई का बाजार मंदा हो जाए तो गुलामों को सीधा अफ्रीका लौटा देना ही ईश्&zwj;वर-वाक्&zwj;य माना जाने लगेगा। इसमें कोई संदेह नहीं कि रूई के भाव के साथ-साथ बाइबिल का मत भी बदल जाएगा।&quot;</p>
<p>
	मेरी - &quot;मैं दास-प्रथा को धर्म-विरुद्ध नहीं मानती। ईश्&zwj;वर को धन्&zwj;यवाद है कि मेरे हृदय में तुम्&zwj;हारी भाँति नास्तिकता के भाव नहीं भरे हैं।&quot;</p>
<p>
	इसी समय हाथ में एक सुंदर फूल लिए हुए इवा वहाँ आई। सेंटक्&zwj;लेयर ने उससे पूछा - &quot;अच्&zwj;छा, इवा, तू बता कि तुझे वारमंट का दास-दासी-शून्&zwj;य अपनी बुआ का घर अच्&zwj;छा लगता है या अपना घर, जहाँ गुलाम भरे पड़े हैं।&quot;</p>
<p>
	इवा - &quot;निश्&zwj;चय ही अपना ही घर अच्&zwj;छा है।&quot;</p>
<p>
	सेंटक्लेयर - &quot;वह कैसे?&quot;</p>
<p>
	इवा - &quot;हमारे घर में बहुत आदमी हैं। वे सब मुझे प्&zwj;यार करते हैं, और मैं उन्&zwj;हें प्&zwj;यार करती हूँ, इसी से हमारा घर अच्&zwj;छा है।&quot;</p>
<p>
	मेरी - &quot;बस, इसे प्&zwj;यार-ही-प्&zwj;यार की सूझी रहती है। हर घड़ी प्&zwj;यार! ऐसी बेअक्&zwj;ल लड़की तो मैंने कहीं नहीं देखी। कहती है, दास-दासियों को प्&zwj;यार करती हूँ। दास-दासियों से, और प्&zwj;यार!&quot;</p>
<p>
	इवा - &quot;क्&zwj;यों बाबा, मेरी यह प्&zwj;यार की बात बेजा है?&quot;</p>
<p>
	सेंटक्लेयर - &quot;संसार इसे बुरी समझता है। यहाँ निस्&zwj;वार्थ प्रेम का कोई पारखी नहीं है। अच्&zwj;छा, तू बता, भोजन के समय से अब तक कहाँ थी?&quot;</p>
<p>
	इवा - &quot;मैं टॉम के कमरे में थी, उसका गाना सुन रही थी वहीं दीना चाची ने मुझे भोजन दे दिया था।&quot; &quot;</p>
<p>
	सेंटक्लेयर - &quot;टॉम का गाना सुन रही थी?&quot;</p>
<p>
	इवा - &quot;हाँ, वह बहुत अच्&zwj;छे गीत गाता है।&quot;</p>
<p>
	सेंटक्लेयर - &quot;सचमुच?&quot;</p>
<p>
	इवा - &quot;हाँ-हाँ। और वह मुझे भी अपने गीत सिखाएगा।&quot;</p>
<p>
	सेंटक्लेयर - &quot;टॉम तुम्&zwj;हें गाना सिखाएगा? गाने के लिए उस्&zwj;ताद तो बड़ा अच्&zwj;छा मिला है।&quot;</p>
<p>
	इवा - &quot;हाँ-हाँ, वह मुझे अपना गाना सुनाता है। मैं उसे अपनी बाइबिल पढ़कर सुनाती हूँ और वह मुझे उसका अर्थ समझाता है।&quot;</p>
<p>
	मेरी ने हँसते हुए कहा - &quot;टॉम बाइबिल सिखाएगा! क्&zwj;या मजे की बात है।&quot;</p>
<p>
	सेंटक्लेयर - &quot;ऐसा मत कहो। धर्म की शिक्षा देने के लिए टॉम मेरी समझ में अवश्&zwj;य उपयुक्&zwj;त आदमी है। धर्म के लिए वह बहुत व्&zwj;याकुल रहता है और उसका हृदय भी बड़ा धार्मिक है। कल मुझे घोड़े की जरूरत थी। इससे मैं धीरे-धीरे उसके कमरे की ओर गया। वहाँ जाकर देखा कि टॉम आँखें बंद किए हुए ईश्&zwj;वर के ध्&zwj;यान में मग्&zwj;न है। मुझे यह जानने की बड़ी उत्&zwj;कंठा हुई कि टॉम कैसे ईश्&zwj;वर की आराधना करता है, पर मैंने अब तक कभी ऐसी सरल प्रार्थना नहीं सुनी थी। बड़ी व्&zwj;याकुलता से उसने ईश्&zwj;वर से मेरे कल्&zwj;याण की प्रार्थना की। उस समय उसका चेहरा देखने से सचमुच पूरा महात्&zwj;मा जान पड़ता था। मैंने बहुतेरे पादरियों के मुँह से प्रार्थना सुनी है, किंतु ऐसी विश्&zwj;वासपूर्ण प्रार्थना कभी नहीं सुनी।&quot;</p>
<p>
	मेरी - &quot;शायद उसने जान लिया होगा कि तुम सुन रहे हो, इससे तुम्&zwj;हें खुश करने के लिए उसने ढोंग रचा होगा। मैंने पहले भी कई बार उसकी ठग-विद्या की बात सुनी है।&quot;</p>
<p>
	सेंटक्लेयर - &quot;उसने मेरे मन को संतुष्&zwj;ट करने की कोई बात मुँह से नहीं निकाली। उसने निष्&zwj;कपट मन से ईश्&zwj;वर के सम्&zwj;मुख अपने मनोभाव प्रकट किए। उसने ईश्&zwj;वर से इसी बात की प्रार्थना की कि मुझमें जो दोष हैं, वे दूर हो जाएँ। इससे यह बात मन में नहीं लाई जा सकती कि वह ढोंग करता था।&quot;</p>
<p>
	अफिलिया - &quot;मैं आशा करती हूँ कि तुम्&zwj;हारे हृदय पर इसका अच्&zwj;छा असर होगा।&quot;</p>
<p>
	सेंटक्लेयर - &quot;मैं समझता हूँ, तुम्&zwj;हारी और टॉम की राय मेरे विषय में मिलती-जुलती है। अच्&zwj;छा, मैं अपना चरित्र सुधारने की चेष्&zwj;टा करूँगा।&quot;</p>
</div></body></html>